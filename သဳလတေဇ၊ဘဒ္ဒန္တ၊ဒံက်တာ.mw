{{Infobox person
| name = ဘဒ္ဒန္တသဳလတေဇ
| image = Dr. Sîla Teja .jpg
| alt = ဗီုရုပ် ဒံက်တာသဳလတေဇ သၞာံ ၂၀၁၉
| caption = ဗီုရုပ် ဒံက်တာသဳလတေဇ သၞာံ ၂၀၁၉
| birth_name = 
| birth_date = {{Birth date and age|1985|11|1}} <br/>သက္ကရာဇ် ၁၃၄၇-သၞာံ၊ ဂိတုဝှ် (၃)စွေက်၊ တ္ၚဲသိုက်
| birth_place = ကွာန်ကြုက်ပိ၊ ပွိုင်ဍုင်ဇြပ်ဗု
| parents = နာဲလောင်၊ မိခေန်ရှိန်
| relatives = 
| death_date    = 
| death_place   = 
| nationality = မန်
| other_names = 
| occupation    = 
| years_active  = 
| known_for = 
| notable_works = 
| education = ဒံက်တာ
| alma_mater = တက္ကသိုလ် မဟိဍန် ([[:en:Mahidol_University|Mahidol University]])
| occupation = နွံပိုန် ဘာ 
| awards = 
| honors = 
}}
တၠဂုဏ်အ္စာသဳလတေဇ ဇာတိကွာန်ကြုက်ပိ ပွိုင်ဍုင်ဇြပ်ဗုဝွံ ဒှ်ကျာ်ဇၞော် နွံပိုန် ဘာဗုဒ္ဓရက္ခိတ ကွာန်လှာကမိုန်၊ ဍုင်စက်စာဲ၊ ဒှ်ညးမကလိဂွံ ဗြးမဟိမု ပါရဂူ (ဒံက်တာ) နူကဵု တက္ကသိုလ်မဟိဍန် ဍုင်သေံ နူသၞာံ ၂၀၁၉ နကဵုဘာသာဗုဒ္ဓဘာသာတုဲ ပ္ဍဲပညာပရိယတ်ဂှ် ကလိဂွံလဝ် တဆိပ်ကြာသာသနာဓဇဓမ္မစာရိယ ရ။ 

==ပထမအဝဲ==
တၠဂုဏ်အ္စာ သဳလတေဇဝွံ ပ္ဍဲသက္ကရာဇ် ၁၃၄၇ သၞာံ ဂိတုဝှ် ၃ စွေက်ဂှ် က္တဵုဒှ်မၞိဟ် နူဇရေင်မိမၜါ နာဲလောင် ကေုာံ မိခေန်ရှိန် ပ္ဍဲကဵုအရာပ်ဗၟံက် ကွာန်ကြုက်ပိ၊ ပွိုင်ဍုင်ဇြပ်ဗု၊ တွဵုရးဍုင်မန်ရ။ ပ္ဍဲကဵုသက္ကရာဇ် ၁၃၅၇ မိမၜါကီု သီုကဵုအပါဇၞော် နာဲဇြပ်ဗု မိဇၞော်မိစောထုင် ဂမၠိုင်၊ ယိုက်ဒိုက်ထံက်ပင်တုဲ ဂွံက္တဵုဒှ်ကၠုင်သာမဏဳ ဇရေင်ကျာ်ဇၞော်အ္စာညာဏရံသဳ ဘာကျာ် ကွာန်ကြုက်ပိရ။ ဗၞတ်မွဲသၞာံ ဂိုင်ကေတ်တဴသဇိုင်ပရိယတ်၊ နူဇရေင်ကျာ်ဇၞော်အ္စာ၊ တၠဂုဏ်အ္စာ ပ္ဍဲဘာကျာ်ကွာန်ကြုက်ပိရ။ 

ပ္ဍဲကဵုသက္ကရာဇ် ၁၃၅၈ ဂှ် ကရောံအ္စာ နာဲသိရိန္ဓရ၊ အာကတ်လိက် ပ္ဍဲတိုက်လိက်ဘာမဟာယျေန်၊ ကွာန်ကဒဵု၊ ပ္ဍဲဇရေင်ကျာ်ဇၞော်အ္စာတၠတြေံ အဘိဓဇမဟာရဋ္ဌဂုရ ဘဒ္ဒန္တ အာဒိစ္စကီု သီုကဵုအ္စာလိက် ပ္ဍဲတိုက်လိက်ဂှ်ဗွဲမဂၠိုင်ကီုရ။ ပဒတဴပ္ဍဲဘာမဟာယျေန် ကွာန်ကဒဵု ဗၞတ်ပိသၞာံ ဂွံအံင်ဇၞးကေတ်  

* တန်ဥပစာ၊   
* တန်မူလ၊   
* တန်ဍောတ်တုဲ   

ပ္ဍဲသက္ကရာဇ် ၁၃၆၁ ဂှ် အာပပဒတဴ ဘာပုဖ္ပါရာမ (ဘာပဝ်တဝ်မူ) ဍုင်မုဟ်ဍုင် ဇရေင်ကျာ်ဇၞော်အ္စာ သဳဟရာဇာ ရ။  

* သၞာံ ၁၃၆၁ တန်ဒေါဝ်ကီု၊  
* သၞာံ ၁၃၆၂ ဂှ် တန်ဇၞော်ကီု ဂွံအံင်ဇၞး ကေတ်ပ္ဍဲဘာဝွံရ။  
* သၞာံ ၁၃၆၆ ကလိဂွံတဴ တဆိပ်ကြာ သာသနာဓဇဓမ္မာစရိယ ပဒတဴပ္ဍဲဘာကျာ်သြဳမန် ဍုင်လ္ဂုင်တုဲ။ 

ပ္ဍဲကဵုသက္ကရာဇ်ဍုင် ၁၃၆၆ သၞာံ ဂိတုမာ် ၆ မံက်ဂှ် ဒုင်သဇိုင်ကဵု ပစ္စယာနုဂ္ဂဟ မိမၜါကီု သီုကဵုကလောကောဒေံမသဂမၠိုင်တုဲ ဂွံက္တဵုဒှ်ကၠုင် ဘဝခမဳမပြဲပြဲ ပ္ဍဲခဏ္ဍသဳ ဘာကျာ် ကွာန်ကြုက်ပိရ။ နာဲသဳလတေဇဝွံ ပညာပရိယတ် ဗွဲမထေက်ကြိုက် ဂွံအံင်ဇၞးကေတ်တုဲ သွက်သ္ဂောံကတ် ဘာသန္တရဂှ် ဒုင်ကၠုင်ကွးနူဇရေင်ပါမောက္ခတြေံ ကျာ်ဇၞော်အ္စာကောသလ္လ (ကျာ်ဇၞော်ဘဳအေ) ဘာသုခကာရဳ၊ အရာမဟာစေတဳ၊ ဍုင်ဗဂေါကီု၊ ကျာ်ဇၞော်အ္စာဝါရလင်္ကာ၊ ဘာဂြိုပ် ကွာန်ပါင်ကၟာ ပွိုင်ဍုင်မုဟ်ဍုင်တအ်ကီုရ။  

== တရဴကတ်ပညာ မဟာဝိဇ္ဇာ ==
ပ္ဍဲသက္ကရာဇ် ၁၃၆၉ အာကတ်လိက် ပ္ဍဲတကအ်လင်္ကာ၊ ဍုင်သိင်ဃဵုတုဲ ဂွံအံင်ဇၞးကေတ် တန်မဟာဝိဇ္ဇာ နူတက္ကသိုလ်ကေလနဳယ၊ ပဒတဴပ္ဍဲဍုင်သိင်ဃဵု ဒုင်သဇိုင်ဍာ်ရှ်ပညာ နူအ္စာဍုင်သိင်ဃဵုမဂၠိုင် ပပ္တံနူကဵု အ္စာသနာတ် နာနာယက္ကရာ ကီု မဒှ်ကီုရ။

== တရဴကတ်ပညာ ဓမ္မပါရဂူ ==
ဗွဲကြဴ သက္ကရာဇ်ဍုင် ၁၃၇၂ ပြံင်စိုပ်အာ ဍုင်သေံတုဲ  နူသက္ကရာဇ် ၁၃၇၅ စိုပ် ၁၃၈၀ ဗၞတ်မသုန်သၞာံ တိုန်တဴ တန်ဗ္တောန်ကီု သီုကဵုချူခၞံတဴပြကိုဟ်မွဲ မၞုံယၟု "တၟေင်အခိုက်ကၞာသ္ဘင်ဖျဴသွဝ် ဂိုဏ်ဓမ္မယုတ္တိနိကာယ ကေုာံ ဂိုဏ်ရာမညနိကာယ" တုဲ နူတက္ကသိုလ်မဟိဍန်၊ ဍုင်သေံ၊ ဌာနလ္ၚတ်သာသနာဂှ် ဇိုန်ကဵုတဆိပ်ကြာ ဓမ္မပါရဂူ ရ။   

==မနွံပိုန်ဘာ==
တၠဂုဏ်အ္စာသဳလတေဇဝွံ ယိုက်ဂၠေင် နဒဒှ်ကျာ်ဇၞော်အ္စာ နွံပိုန် ဘာဗုဒ္ဓရက္ခိတ ကွာန်လှာကမိုန်၊ ဍုင်စက်စာဲတုဲ ပတန်တဴသာသနာ နကဵုပရိယတ္တိသာသနာ၊ ပဋိပတ္တိသာသနာကီု သီုကဵု ယိုက်ဂၠေင်တဴ တာလျိုင် ဂကူဘာသာ၊ သာသနာ ဗွဲတသိုက်စိုတ်၊ တသိုက်ကာယရ။

== နိဿဲ ==
[[Category:!Main category]]
[[Category:AN]]
[[Category:အတ္ထုပ္ပတ္တိ]]
