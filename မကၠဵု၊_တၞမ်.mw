{{Taxobox
| name = တၞံမကၠဵု <br>Terminalia bellirica
| image = Terminalia bellirica.jpg
| regnum = Plantae
| unranked_divisio = Angiosperms
| unranked_classis = Eudicots
| unranked_ordo = Rosids
| ordo = Myrtales
| familia = Combretaceae
| genus = Terminalia
| species = T. bellirica
| authority = (Gaertn.) Roxb.
| binomial =
*''Terminalia bellirica'' 
| binomial_authority = (Gaertn.) Roxb.
}}

'''တၞံမကၠဵု''' ({{Lang-en|'''bahera''' or '''beleric''' or '''bastard myrobalan''' (Terminalia bellirica)}})ဝွံ ဒှ်တၞံဆုတဲလဒေါဝ် ကေုာံဇၞော် မတိုန်ပ္ဍဲတိဗလးကီု သီုကဵု ပ္ဍဲဒဵု ပ္ဍဲဒေသရးအာရှအဂၞဲမွဲရ၊၊ နကဵုဘာသာတၞဟ်တအ်မ္ဂး အာရာပ် (beliledj بليلج)၊ သံသကြိုတ် (Bibhitaka बिभीतक / Aksha अक्ष)၊ ဘာသာသေံ (ต้นสมอพิเภก)၊၊

==လက္ချဏ်တၞမ်မကၠဵု==
မဒှ်တၞမ်ဆု တဲလ္ဒောဝ် စဵုစိုပ်တဲဇၞော် ပရှ်တၞးညဳ အခိၚ်ဍေံပရှ်တၞးမ္ဂး ဒှ်အာ ညံၚ်တၞမ်ဆု ကှ်ကှ်ချိုတ်တ်တအ်တုဲ ဍေံမၞုံသမၠုၚ်၁၅-၃၅မေတ် မၞုံလက္ချဏ်တၞုၚ်ခ္ဍမ် တမ်ဇၞော် ခၞော်သာ်ရသိ ဗိုဟ်ဟ်ကှ်ကှ် ခၞော်ဍေံ ညဳတုဲ ထ္ကးကရောန် မၞုံကဵုကရောၚ်ဍောတ်တ်တအ်၊ လ္ပါ်ခၞော်အပ္ဍဲတေံ မဒှ်သာ်မၞုံသာ်မိတ် တြးတၞမ်နကဵုမ နူသတ်မပြဟ်စှ်ေကၠုၚ် ကေုာံတြးတၞမ်နကဵုကၞာၚ်/မတ် ဒေသဍေံကၠုတ်ပါ်ဂမၠိုၚ် သၠုၚ်နူဍာ်ၜဳမၞုံဗၞတ်၁၀၀-၄၀၀မေတ်ဂှ်သ္ဂောံဆဵုကေတ်မာန်ရ။

===တၞးမကၠဵု===
တၞးဍေံ မွဲတၞးကဵုမွဲတၞး ပူဗိုၚ်ဗာန်လဝ် ဂကောံကၞာၚ်ဍောတ်တ်ဂမၠိုၚ်တအ်တုဲ မၞုံဗီုပြၚ်ခ္ဍမ်ခ္ၜာဲတုဲ သမၠဲမၞုံဗၞတ်၉-၁၅သေန်ဒိမေတ် ကေုာံဇမၠိၚ်ဗၞတ်၁၃-၁၉သေန်ဒိမေတ်ရ။

===ပ္ကဴမကၠဵု===
ပ္တိတ်ပ္ကဴ မွဲဇဝ်ကဵုမွဲဇဝ် ဗီုဗတပြိပ်တုဲ ကၞောတ်ဍေံတေံ ကဝေအ်စှ်ေဒၟံၚ်တုဲ ဇဝ်ဍေံ မၞုံဇမၠိၚ်ဗၞတ်၁၀-၁၅သေန်ဒိမေတ် မွဲမွဲဇဝ်မၞုံဗၞတ်တၟာကောန်လပှော်တဲတအ်တုဲ ပ္ကဴဍေံ မၞုံဗီုပြၚ် ညံၚ်ပ္ၚာန်သွဍောတ်တ် မွဲဍောၚ်ကဵုမွဲဍောၚ်ပူဗိုၚ်လဝ်ဇုတ်ဇဝ် ရံၚ်နူဇမ္ၚောဲ သောယ်ယ်သၠေက်က် မဒှ်သာ်ဗုကၠာဲမိတ်ရ။

===သတ်မကၠဵု===
လက္ချဏ်သတ်ဍေံ ညံၚ်မကဝေၚ် ဟွံခ္ဍမ်စကွေဟ်  မၞုံသမၠဲဗၞတ်၁.၅-၂သေန်ဒိမေတ် ကေုာံ ဇမၠိၚ်ဗၞတ်၂.၅-၃သေန်ဒိမေတ် မဒှ်သာ်ရသိ သတ်ဍေံ ကောံကလောံဒၟံၚ် ကဵုဓဇိုက်ဇၞော်ဇၞော် အပ္ဍဲတေံ မဍေံ နွံမွဲမဓဝ်တုဲ ကြံၚ်မ္ၚိုဟ်ဒၟံၚ်၊ သတ်ၜတ်တ် မၞုံရှ်ဖျး ဍုဟ်မ္ဂး ရှ်ဖျးဖျိုတ်ညိညိ၊၊ မဍေံ အပ္ဍဲတေံ နွံရှ်ကြောံရ။

==ဖိုလ်ဂုဏ်နူတၞမ်မကၠဵု==
# မဍေံကှ်ကှ်ဂှ် ဍေံသ္ပခိုဟ်ကဵုကာယ
# သတ်ပုပုဂှ် ဍေံထိၚ်ကဵုဓာတ်၄ပြကာအပ္ဍဲခန္ဓကာယ
# သတ်ဍုဟ်ဟ်ဂှ် ခိုဟ်ကဵုစၞအပ္ဍဲဗုၚ်ဂၞဴ ကဵုဇြဟတ်ကုကၠၚ်ပၟတ် ကဵုဇြဟတ်ကဵုစၞသ္ဂောံလာဲလေၚ်ခိုဟ်
# ရိုဟ်ဍေံပ္ဍုန်သုၚ် ဍေံစဵုဒၞာကဵုဂျိလောဟိတ သ္ပကဵုဇကုဂမ္တဴ
# မကှ်ကှ်ဂှ် ဍေံစဵုဒၞာကဵုပွမခ္ဍက်
# သတ်ဍုဟ်ဟ်ဂှ် ဍေံသ္ပခိုဟ်ကဵုကအ် ဖ္ဍုက်ကဵုကအ်
# သတ်ကှ်ကှ်ဂှ် ဍေံစဵုဒၞာကဵုယဲကအ်ဂိ/ကအ်ကှ်
# သတ်ၜတ်တ်ဂှ် ဍေံသ္ပခိုဟ်ကဵုကျာ
# ပ္ကဴဍေံ လွဳကဵုယဲမတ် ထိၚ်ဒဝ်ကဵုမတ် သ္ပခိုဟ်ကဵုမတ်
# သတ်ဍေံၜတ်တ်ဂှ် သုၚ်စောဲမဒှ်ဂဥုဲဂၞဴသ္ဂောံဂြိပ်ခိုဟ် ဂဥုဲကၠိုၚ်ဂၞဴ သတ်ၜတ်တ်ကေုာံကြံၚ်ၚ်ဗၞတ်၂-၃မ ပ္ဍုန်ကဵုဍာ်မွဲခေါ် စုတ်ၜဵုညိည တုဲမ္ဂးဒးသုၚ်ဆမွဲဝါဟေၚ် ဂၞဴဂြိပ်ခိုဟ်ရ။
# သတ်ဍုဟ်ဟ်ဂှ် မဒှ်ဂဥုဲ လွဳကဵုယဲဂၞဴလီု/ဂၞဴအာ/ဗုၚ်ဂိ ကေတ်သတ်ဍုဟ်ဟ်ဂှ်၂-၃မ ပ္ဍုန်ကဵုဍာ်၂ခေါ်(ဝါ)ဖာန် စုတ်ၜဵုညိည နူ၂ခေါ်ဂှ် ပ္ဍုန်စဵုကဵုသှ်ေ၁ခေါ် တုဲမ္ဂးသုၚ်မာန်ရ။
# တၞးဍေံလွဳကဵုသရလတ်တ် ကေုာံသရမၞုံကဵုစၟယဲခြပ်ဗာန် တၞးဍေံထၟုက်သၠေက်က်တုဲစုတ်ဗာန်

(တၚ်မ္ဒးသမ္တီ)
သတ်ဍေံယဝ်စဂၠိုၚ် လောန်ၜက်အာဗၞတ်မ္ဂး ဍေံသ္ပကဵုမၞိဟ် သၠိၚ်စှ်ေအာမာန်ရောၚ်။

<gallery>
File:Terminalia bellerica W IMG 9222.jpg|with leaves being eaten by Semi-looper [[caterpillar|caterpillar]]s from [[Noctuidae|Noctuidae]] family 
File:Terminalia bellerica W IMG 9219.jpg|with leaves being eaten by Semi-looper caterpillars 
File:Semi-looper from Noctuidae family on Terminalia bellerica W IMG_9217.jpg|with leaves being eaten by Semi-looper caterpillars 
File:Semi-looper from Noctuidae family on Terminalia bellerica W IMG_9218.jpg|with leaves being eaten by Semi-looper caterpillars 
File:Harra (Terminalia chebula) trunk at 23 Mile, Duars, WB W IMG 59023.jpg|thumb|Terminalia bellirica trunk at 23 Mile near Jayanti in Buxa Tiger Reserve in Jalpaiguri district of West Bengal, India.
File:Harra (Terminalia chebula) hanging fruit at 23 Mile, Duars, WB W IMG 5902.jpg|thumb|Terminalia bellirica hanging fruit at 23 Mile near Jayanti in Buxa Tiger Reserve in Jalpaiguri district of West Bengal, India.
File:Harra (Terminalia chebula) fallen fruit at 23 Mile, Duars, WB W IMG 5900.jpg|thumb|Terminalia bellirica fallen fruit at 23 Mile near Jayanti in Buxa Tiger Reserve in Jalpaiguri district of West Bengal, India.

</gallery>

==နိဿဲ==

[[Category:ရုက္ခဗေဒ]]
[[Category:!Main category]]
[[en:Terminalia bellirica]]
{{DEFAULTSORT:မကၠဵု|တၞံ}}
