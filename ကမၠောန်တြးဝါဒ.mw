ရံၚ်ကဵုအခိုက်အလိုက်ခေတ် မပြံၚ်သၠာဲကၠုၚ်တအ်ဂှ်တုဲ ကမၠောန်တြးဝါဒပိုဲလေဝ် ညံၚ်သ္ဂောံဂတာပ်ခေတ် ဒးချဳဒရာၚ်ရေၚ်တၠုၚ်အာရောၚ်။ လတူနူနဲကဲတြးဝါဒ တၠုၚ်လအာဓမ္မတာဂှ် သၟးဟွံကး နဲကဲတြးဝါဒဂတာပ်ခေတ်တအ်လေဝ် သ္ဒးရပ်စပ်သုၚ်စောဲအာကဵုရောၚ်။ နဲကဲဂၠံၚ်ဍာန်တြးဝါဒ နူကဵုလပှ်ကျာ (Online) မွဲကဆံၚ်ဂှ် သၠဲသၠဲလးလး သ္ဒးစကာသုၚ်စောဲအာရောၚ်။ အပ္ဍဲဇၟာပ်ပ် "ကေတာ" ပိုဲသီုဖအိုတ်ဂှ် ညံၚ်သ္ဂောံစိစောန် စိုန်သ္ကီုကွတ်ပညာအာဲတဳ(IT) ဂှ် သ္ဒးကဵုဇြဟတ်ထ္ၜးလ္ဘာ်အာထေက်ရောၚ်။ 

ညံၚ်ဂကောံတြးပရိုၚ် (Media Group) မန်ပိုဲဂမၠိုၚ် သ္ဂောံဂှ်ကၠုၚ်ဗျာပ်တြးတြးဂှ် သ္ဒးကဵုဇြဟတ် ယိုက်ဒိုက်ရောၚ်။ နူကဵုဂျာနေဝ် မဂ္ဂဇြေန် လိက်ကၞပ် ရုပ်ဒမျိုၚ် တအ်ဂှ် ညံၚ်တၠပညာအနုသုခုမမန် လိက်ပတ်ယေန်သၞာၚ်မန်တအ်ဂမၠိုၚ် သ္ဂောံလလောၚ်ပရိုၚ် တြးဒၟံၚ်ဝါဒနာနာတၞဟ်ဟ်မာန်ဂှ်လေဝ် သ္ဒးဂိုတ်ဂစာန်တိုန်ကီုရောၚ်။ 

ပ္ဍဲအနာဂတ်ထေက်ကဵုသ္ဒးဒက်ပတန်အာ သၞောတ်ပရေၚ်ဆက်စၠောံလပှ်ကျာ (Online) ညးမွဲကေုာံညးမွဲကီု၊ ညးမွဲကေုာံ ဌာန်ဂဥုပ်ဗဟဵုတအ်ကီုရောၚ်။ အပ္ဍဲလၟေၚ်ကမၠောန် ပရေၚ်တြးဝါဒဂမၠိုၚ်တအ်ဂှ် တၚ်ဂလာန်စပ်ကဵုပ္ဍဲဍုၚ်ဖေတ်ထရေဝ် ပရေၚ်ဒက်ပတန်ဒပ်ပၞာန် ကၟိန်ဍုၚ်ပံၚ်ကောံမွဲ နဒဒှ်ဗီုပြၚ်တာလျိုၚ်ပရေၚ်ဂကူမွဲသာ်ဂှ် မ္ဒးဆဝ်မ္ၚုဟ်စန္ဒက် သဳဗၜေါဝ်အာ အကြာညးဍုၚ်ကွာန်မန်တအ် ဇြိုဟ်ဟ်နက်က်ရောၚ်။ <ref>ယက္ခ၊နာဲ (၂၀၁၃) ပရေၚ်ပကောံပကေဝ် ကေုာံ စဳရေၚ်ကောပ်ကာဲသ္ဇိုၚ်ရိုဟ်ကၞက်အစောံမၞိဟ် (ရမ) ၂၀၁၃။ မုက်လိက် ၃၀-၃၁။</ref>

== နိဿဲ ==
[[Category:!Main category]]
[[Category:AN]]
