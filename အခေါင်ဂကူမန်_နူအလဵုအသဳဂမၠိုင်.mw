'''အခေါင်ဂကူမန် နူအလဵုအသဳဂမၠိုင်'''ဟီုမ္ဂးဂှ် နူကဵု ဍုင်မန် မဒးဒုင်သီပၠံင်ကေတ် နကဵုဗၟာတုဲ အခေါင်အရာသွက်ဂကူမန်ဂှ် ဂကူမန်တအ် ဂစာန်ဗတိုက်ကၠုင် နကဵုနဲကဲနာနာသာ် နကဵု နဲမဗတိုက်ကေတ် နကဵုလွဟ်ကီု သီုကဵု နဲမအာတ်မိက်ကေတ် လတူခုင်ကီုရ။ အခေါင်ဂကူမန်ဟီုမ္ဂး ဒှ်အခေါင်တၟေင် မဆေင်ကဵု ပရေင်အရေဝ်၊ လိက်၊ ကေုာံ ဒေသဇကု ဇကုပကင်ရင်ကေတ်တ်တအ်ရ။ 

==အခေါင်ပရေင်ပညာ နကဵုဘာသာမန်==
အခေါင်ပရေင်ပညာ နကဵုဘာသာမန်ဂှ် ပ္ဍဲဂကူမန် နွံၜါသွာင်၊ သွာင်လိက်ပရိယတ် ကေုာံ သွာင်လိက်ဘာတန်။ သွာင်လိက်ပရိယတ်ဂှ် ဗွဲတၟေင် ခမဳသင်မန် မဗတောန်ဒၟံင် ပ္ဍဲဘာပရိယတ္တိမန်ဂမၠိုင်၊ မပ္တံကဵု ဘာလကျာ်၊ ဘာသဳလတအ်တုဲ ဘာတန်ဂှ် ဒှ်ဘာပရေင်ပညာဓမ္မတာ မဗတောန် ပ္ဍဲဘာတန်ဂမၠိုင်ရ။ 

===လိက်ပရိယတ်===
နကဵု အင်္ဂလိက် အတိုင်မတုပ်လဝ်စိုတ် ကုဒပ်မဟာမိတ် (အမေရိကာန်) ပ္ဍဲ[[လိက်ကသုက် အာတ်လာန်တိစ်|လိက်ကသုက်အာတ်လာန်တိစ်]] ပၞာန်ဂၠးတိ အာစိုပ်ဒတုဲတုဲမ္ဂး နကဵုဗြိတိန် သ္ဒးကဵုဗၠးၜး ကုဍုင်ကဝ်လဝ်နဳဂမၠိုင်ရောင်တုဲ<ref>{{cite book| last=Stone| first=Julius| title=Peace Planning and the Atlantic Charter| journal=[[Australian Quarterly]]| date=June 1942| issn=0005-0091| jstor=20631017| volume=14| pages=5–22| number=2}}</ref> တၞဟ်နဂွံကဵု ဍုင်ဗၠးၜး ကုဍုင်ဗၟာဂှ် ညးဖျေဟ်လဝ်လၟေင်ဂၠံင် မကော်ဂး လိက်ကသုက်အံင်သာန်-အေတ်လဳ။<ref>[https://burmastar1010.files.wordpress.com/2011/06/44172419-aungsan-atlee-agreement.pdf Aung San-Atlee Agreement], 27 January 1947 </ref> အတိုင်လၟေင်ကမၠောန်ဂှ် တၞဟ်နမဂွံဓဇက်သၞောဝ်လဒက်ပ္တန်ဍုင်တုဲ ပ္ဍဲသၞာံ ၁၉၄၇ဂှ် ကၠောန်ဗဒှ် သဘင်မာဲပတန်ဍုင်ရ။ ပ္ဍဲသဘင်မာဲဂှ် နကဵုကောန်မန် ၜိုန်လုပ်ပြိုင်ကီုလေဝ် ဟွံကလိဂွံဇမၞး။ ဟိုတ်နူဂှ်တုဲ နကဵု နာဲဘလောန် (နာဲယှိုယ်ကျေန်) က္ဍိုက်က္ဍိုပ်တုဲ နာဲစံသူ၊ နာဲစိန်ထွန်းတအ် တိုန်အာလ္ဂုင် သွက်ဂွံအာတ်မိက် အခေါင်အရာတၟေင် သွက်ဂကူမန် သီုဖအိုတ် (၇) တင် အတိုင်ဗွဲသၟဝ်ဝွံရ။
# သဘင်သွဟ်လိက် ကလေင်ပထမ အလဵုအသဳ သွက်ခမဳသင်မန်တအ်ဂှ် ညံင်ဂွံကဵုအခေါင်သှ် နကဵုဘာသာမန်။
# သွက်ခမဳသင်မန်တအ်ဂှ် ညံင်ဂွံပံက်ကဵု ကမ္မတဳကလေင်ပထမမန်မွဲ။
# ကောန်ၚာ်မန် မနွံ ပ္ဍဲဒေသမန်ဂမၠိုင်ဂှ် စဵုကဵု တန်မူလ ညံင်ဂွံဗတောန်ကဵု နကဵုဘာသာမန်။
# ညံင်ဂွံပံက်ကဵု ဂကောံဗောတ်ပရေင်ပညာမန်။
# ပ္ဍဲကဵုဒေသမန်ဂှ် ညံင်ဂွံခကဵု ပေါင်မသၟိင် (သၞဴဒဴသၟိင်) ဂကူမန်။
# ညံင်ရဴဂကူတၞဟ် မနွံကဵု ဒပ်ပၞာန်တၞဟ်ခြာ ညးကဵုညးဂှ် ဒပ်ပၞာန်ဂကူမန်မွဲ ဗွဲတၞဟ်ခြာ ညံင်ကဵုဒက်ပ္တန်ကဵု။
# ကံင်သဳကေင်ကာဂကူမန် မနွံကဵု အခေါင်အဝဵုပေင်င်ဂှ် ညံင်ဂွံပံက်ကဵု။<ref>{{cite book| last=သာ| first=နိုင်ပန်း| title=ရာမညနိကာယဂိုဏ်းသမိုင်း နှင့် မွန်သာသနာ| journal=| date=ဖေဖဝ်ဝါရဳ ၂၀၁၆| issn=| jstor=| volume=| pages=83–84| number=}}</ref>
