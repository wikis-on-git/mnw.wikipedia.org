ဂကောံလိက်ပတ်ယေန်သၞာၚ်မန် အလုံပွိုၚ်ဍုၚ်လၟိုၚ်<ref>လိက်ကၞပ်စၟတ်သမ္တီပေၚ် (၁၀)သၞာံ၊ ဂကောံဗ္တောန်လိက်ပတ်မန်ကေုာံယေန်သၞာၚ်ဗုဒ္ဓဘာသာ အလုံပွိုၚ်ဍုၚ်လၟိုၚ် (၁၃၇၄) ။မုက်လိက် ၁၇-၂၃။</ref>

နူသက္ကရာဇ်ဍုၚ် ၁၃၆၃ သၞာံတေံ ဂကောံဗော်ဍုၚ်မန်တၟိတံ ကော်ကောံဓရီုကဵုညးအာဂတပၠတရဴ ဂကောံလိက်ပတ်ယေန်သၞာၚ်မန် ကွာန်တၞဟ်ဟ်ဂမၠိုၚ်မၞုံပ္ဍဲပွဳဗွိုၚ် ပွိုၚ်ဍုၚ်လၟိုၚ်ဏံရ။ ပၟိက်ညးတံဂှ် ကွာန်ပွဳဗွိုၚ်ဏံစပ်ကဵုလိက်ပတ်မ္ဂး ညံၚ်သ္ဂောံဒှ်အာမွဲဂကောံ အလုံမွဲပွိုၚ်ဍုၚ်မာန် ညးတံကဵုဇြဟတ်ဂရိုဟ်ချပ်ဂၞန်သဳကၠဳတဴတုဲ၊ အလုံကွာန်သီုဖအိုတ်ဂှ် စိုတ်ဓာတ်တုပ်သၟဟ်ဒှ်မွဲဆန္ဒရ၊ သ္ပပ္တံနူအခိၚ်ဂှ်တုဲ ဂကောံလိက်ပတ်ယေန်သၞာၚ်မန် အလုံပွိုၚ်ဍုၚ်လၟိုၚ်ဏံ ဗီုပြၚ်မံက်ကၠုၚ်ညိညိရ။ 

== အခိၚ်ဂကောံက္တဵုဒှ်ကၠုၚ် ==
၁၃၆၄ သၞာံ ဂိတုမာ် (၇) စွေက် အခိၚ်သဝ်တ္ၚဲ (၄) နာဍဳကဵု (၃၀) မိဏေတ်ဂှ် နာဲယှိုဲ နူကွာန်တၟံၚ်ကၞေၚ် ကၠုၚ်ဂရၚ်ပ္တီပရောဒက် ဂကောံလိက်ပတ်ယေန်သၞာၚ်မန်ဏံ ဇရေၚ်တၠဂုဏ်အ္စာ မေဓာနန္ဒ (တၠဂုဏ်ဂြု) ရာမညနိကာယ တိုက်ပရိယတ္တိမန် ဘာရုၚ်ဒါန် ဍုၚ်လၟိုၚ်ဏံတုဲ၊ "ပရောဒက်ဂကောံဏံ ဒးဂရၚ်ဗ္တီဇရေၚ်ကျာ်ဇၞော်အ္စာဝိသုဒ္ဓ တိုက်ပရိယတ္တိမန် ဘာရာမညနိကာယ ဍုၚ်လၟိုၚ်ဂှ်ရ၊ အခိၚ်ဂှ်ပၠန် ကျာ်ဇၞော်အ္စာလေဝ် အဃောသွဟ်မံၚ်လိက် ဂကောံပရိယတ္တိသာသနာနုဂ္ဂဟ (ဂိုဏ်တံၚ်ပြၚ်) ပ္ဍဲဌာနဘာဇၞော် ကွာန်တံၚ်မောံတေံရ။ ခရှ်ညးမဆာန်ဂကူတံပၠန်လေဝ် အာဆဵုကဵုကျာ်ဇၞော်အ္စာ၊ တၠဂုဏ်အ္စာဂမၠိုၚ်လေဝ် စိုတ်ထတ်ဇြဟတ်ဇၞော် မိက်ဂွံကဵုဂကောံလိက်ပတ်ယေန်သၞာၚ်မန် အလုံပွိုၚ်ဍုၚ်လၟိုၚ်ဏံက္တဵုဒှ်ဒၟံၚ် သီုညးဖအိုတ်တုဲ ဂွံအခေါၚ်ဒက်ဂကောံလိက်ပတ် ယေန်သၞာၚ်မန် အလုံပွိုၚ်ဍုၚ်လၟိုၚ်ဏံ ဗွဲမလောဲသွာရ။ 

သက္ကရာဇ် ၁၃၆၄ သၞာံ၊ ဂိတုဖဝ်ရဂိုန် ၁၄ မံက်၊ သ္ပဗဓာန်ကဵုကျာ်ဇၞော်အ္စာဘဒ္ဒန္တဝိသုဒ္ဓ တိုက်ပရိယတ္တိမန် ဘာရာမညနိကာယ ဍုၚ်လၟိုၚ်တုဲ၊ ဂကောံလိက်ပတ်ယေန်သၞာၚ်မန် အလုံပွိုၚ်ဍုၚ်လၟိုၚ်ဏံက္တဵုဒှ်ကၠုၚ်ရ။ ဌာန ဒတန်ရိုဟ်ကၞက်ဂကောံဏံဂှ် သ္ပဒတန်ပ္ဍဲတိုက်ပရိယတ္တိမန် ဘာရာမညနိကာယ ဍုၚ်လၟိုၚ်ရ။

== တၚ်ရန်တၟံဂကောံ ==

* သ္ပဟိုတ်ကဵု ဂကောံလိက်ပတ်ယေန်သၞာၚ်မန် အလုံပွိုၚ်ဍုၚ်လၟိုၚ်ဏံတုဲ၊ မွဲကွာန်ကဵုမွဲကွာန် ညးမွဲကေုာံညးမွဲ သွက်ဂွံဍုက်ကေတ် ကၠောံက္ဍညးသ္ကံ
* ဇြဟတ်ညးမဆာန်ဂကူ ဆာန်လိက်ပတ်မန်တံ သွက်ဂွံဒှ်အာမွဲဇြဟတ်ဓဝ်၊ နကဵုအသိၚ် မွဲဇြဟတ်ဂှ် သွက်ဂွံတတ်ကၠောံအာ တၚ်ခက်ခုဲနာနာသာ်မာန်
* သွက်ဂွံထိၚ်ဒက်မၚ်မွဲအာ စိုတ်ဓာတ်၊ ဒ္ဂေတ်စာရိတ္တဇာတိမာန်၊ ဂုဏ်စရာဲဂကူကီု
* စပ်ကဵုပရေၚ်လိက်ပတ် ကေုာံ ပရေၚ်ဗဟုသုတကောန်ဂကူတံ သွက်ဂွံသၠာဲဂတးလညာတ်မာန်တုဲ သွက်ဂွံသၠုၚ်ပတိုန်ကဆံၚ်ပညာဂကူမန်တအ်

== ကွာန်လုပ်လၟိဟ်ဂကောံဂမၠိုၚ် ==

# ကွာန်တၟိဒဵုကြေၚ်
# ကွာန်နှေဟ်ခရေၚ်
# ကွာန်ဝါဘာ
# ကွာန်တၟိကုန်ဗဴ
# ကွာန်တၟံကၞေၚ်
# ဍုၚ်လၟိုၚ်
# ကွာန်ကံဍောတ်
# ကွာန်ကံချ
# ကွာန်သၞေဟ်ဂဒိုအ်
# ကွာန်ကံလ္ဂုတ်
# ကွာန်တံၚ်ပရၚ်
# ကွာန်တံၚ်မောံ
# ကွာန်ဝါဇၞော်
# ကွာန်စောဂလာ
# ကွာန်ရုတ်တံၚ်
# ကွာန်ကုန်ဒုန် မဒှ်ရ။ 

== ကောံဓရီုဂကောံ ==

=== ကောံဓရီုကၠောံသၞာံ ===
ဂိတုဖဝ်ရဂိုန် (၁၄) မံက်ဂှ်မ္ဂး ဒှ်တ္ၚဲကောံဓရီုကၠောံသၞာံ

==== အခေါၚ်ညးတိုန်စိုပ်ဂမၠိုၚ် ====

* သြဝါဒစရိယ
* မဟာနာယကသၚ်၊ နာယကခရှ်
* ဥက္ကဋ္ဌ သၚ်၊ခရှ်
* ညးအုပ်ကာ သၚ်၊ခရှ်
* သ္ကိုပ်ဘဏ္ဍာ သၚ်၊ခရှ်
* ညးစၟတ်စရၚ် သၚ်၊ခရှ်
* သ္ကိုပ်ပရေၚ်စန်ဒက် သၚ်၊ခရှ်
* လလောၚ်ပရိုၚ် ခရှ်
* တၠဳပိုန်သၚ်၊ခရှ် ညးမဆာန်ဂကူ ဆာန်လိက်ပတ်ဂမၠိုၚ် 

==== အခေါၚ်ကၠောန် ====

* သဳကၠဳချပ်ဂၞန်
* ဆက်လမျီု၊အာယုက်ဂကောံ

=== ကောံဓရီုပွိုၚ်ဍုၚ် ===
ကိစ္စမွဲမွဲယဝ်ခါရဆတ်လုပ်ကၠုၚ်မ္ဂး နူညးတာလျိုၚ်ဂကောံပွိုၚ်ဍုၚ်ဂမၠိုၚ် ကော်ကောံဓရီုဆဵုညာတ်ညးသ္ကအ်တုဲ ချပ်ဂၞန်ဖျေံသ္ဂုတ်သွာတ်

== နိဿဲ ==
[[ကဏ္ဍ:လိက်ပတ်မန်]]
{{DEFAULTSORT:ဂကောံလိက်ပတ်ယေန်သၞာၚ်မန် အလုံပွိုၚ်ဍုၚ်လၟိုၚ်}}
