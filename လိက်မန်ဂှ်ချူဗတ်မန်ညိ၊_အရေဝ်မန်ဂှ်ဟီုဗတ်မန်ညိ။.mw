ပရိသာတ်ညးဗှ်လိက်တအ် ဗှ်ဒးက္ဍိုပ်လိက်လ္တူဂှ်ဗက် ဟွံသောၚ်ဟွံကၠး ဟွံတၟး ပ္ဍဲစိုတ်တုဲ-ဟး,လိက်မန်ဂှ် ဟွံချူဗတ်မန်တှေ် ဗီုလဵုဂွံချူရော။ အရေဝ်မန်ဂှ်  ဟွံဟီုဗတ်မန်တှေ် ဗီုလဵုဂွံဟီုရော- နမပ္တံသာ်ဏအ် ပလန်နၚ်သမာန် နဂလာန်ဟွံပေၚ်စိုတ်တန်ဒှ်မာန်ရ။ ယဝ်ရဆက်ဗှ်အာ လၟေၚ်ဂလာန်ကြက်ပ္တိုန်ထ္ၜးဏာ ဂတတေံတုဲမ္ဂး ဇၟာပ်ပ်ချူ နအက္ခရ်မန် ဒဒှ်ရဟွံဒှ်လိက်မန်၊ ဇၟာပ်ပ်ဟီုရမျှာၚ်မန် ဒဒှ်ရ ဟွံဒှ်အရေဝ်မန်ဂှ် ကၠိုဟ်ကၠးကၠုၚ် သောၚ်တၟးကၠုၚ် ပ္ဍဲဂၠံစိုတ် ညးဗှ်လိက်တအ်ရောၚ်။

လောန်ကၠုၚ်သၞာံတၟာလအ်ရ (လၟိဟ်သၞာံသမ္တီဟွံဒး) အဲဍိက်ဂွံဗှ်လဝ်လိက် ပရေၚ်မွဲပိုဒ် နူဂျာနေဝ် ဗော်ဍုၚ်မန်တၟိ (လၟိဟ်မွဲစိ၊ လၟေၚ်မွဲစိ သမ္တီဟွံဒးရ) ယၟုတၠကၞေဟ်ဂှ် သမ္တီဒးခိုဟ်ဟ်ရ။
