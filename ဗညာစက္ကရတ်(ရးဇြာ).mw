'''ဗညာစက္ကရတ် (ရးဇြာ)''' ဝွံ ဒှ်အစာဝင်၊ အစာကၞေဟ်မွဲတုဲ သီုဒှ် ညးမကၠောန်ကၠုင် ကမၠောန်ဒတုဲဖိုလ် သွက်ဂကူမန် နာနာသာ် မပ္တံကဵု ကမၠောန်ဒတုဲဖိုလ်ဂကူ ပ္ဍဲဗော်ပရေင်ဍုင်ကွာန်မန် ခေတ်အဆက်ဆက်၊ နူခေတ် ဗော်ပၠတရဴဍုင်မန်၊ ဗော်ဒဳမဝ်ကရေသဳကောန်ဂကူမန် စဵုကဵုစိုပ် ခေတ် ဗော်ဒဳမဝ်ကောန်ဂကူမန်။ ပ္ဍဲကဵု ဂကောံဗတောန်လိက်ပတ်မည် ကေုာံ ယေန်သၞာင်ဗုဒ္ဓဘာသာ ကဆံင်ကွာန်၊ ကဆံင်ပွိုင်ဍုင်၊ သီုကဵု ကဆံင်အလုံဒေသရးမန်ဂှ် ချဳဓရာင်ကၠုင်တုဲ ဟိုတ်မဒှ် ညးမစိုန်သကီု လပါ်လိက်ပတ် ကေုာံ ဝင်တုဲ ပ္ဍဲသဘင် တ္ၚဲဂကူမန်မ္ဂး ပ္ဍဲသွာင်လိက်ပတ် (ပေါဲပြိုင်လိက်ပတ်မန်)ဂှ် ယိုက်ဂၠေင်ကၠုင်ဒၟံင် အဆက်ဆက် စဵုကဵု လအိတ်လမျီုရ။ နာဲဗညာစက္ကရတ် ရးဇြာဝွံ ပ္ဍဲအခိင် မဒက်ပ္တန် ဂကောံအစာကၞေဟ်မန်ဂှ်လေဝ် ချဳဓရာင်ကၠုင် နဒဒှ် မၞိဟ်အဓိကတမ်မွဲတၠတုဲ လိက်ကၞပ် ကေုာံ လိက်ပရေင် ဗွဲတၟေင် မဆေင်ကဵု ဝင် ကေုာံ ယေန်သၞာင်ဂကူမန်ဂှ် ဗွဲမဂၠိုင်ဂၠေင် ချူကၠုင်လဝ်ရ။ 

==ဘဝသၟတ် ကေုာံ ပရေင်ပညာ==
ယၟုမ္ဂး ဗညာစက္ကရတ် ရးဇြာဂှ် နူဍောတ်တ်တေအ် ကလိဂွံလဝ် ယၟု နကဵုဘာသာဗၟာ နာဲသာန်မျာင်၊ နကဵု ယၟု နာဲသာန်မျာင်ဂှ် ၜိုန်ရ မၞိဟ်မကော်ညးဂၠိုင်ကီုလေဝ် အလဵုဇကုညး ညးချူ ညးဟီု ယၟုညး နကဵု ဗညာစက္ကရတ် (ရးဇြာ)ရ။ နာဲဗညာစက္ကရတ် ရးဇြာ ကတဵုဒှ်မၞိဟ် ပ္ဍဲသက္ကရာဇ်ဍုင် ၁၃၀၄ ဂိတုဒုတိယဒဂိုန် (၈) စွေက် ဇရေင်မိမၜါ နာဲရတ်ခိုင် (ယှိုင်ဃာင်) ကဵု မိစိုတ်ၜိုဟ်သြိုဟ် ပ္ဍဲကွာန်ကၟာဝက် (ဗမံက်ၜဳ) ပွိုင်ဍုင်မုဟ်ဍုင်။ သၞာံ ၁၉၆၀ ဂှ် နာဲဗညာစက္ကရတ် ဂွံအံင်ကေတ် ဘာတန်သမၠုင် (၁၀) တန်။ 



	စပ်ကဵုကွတ်လိက်ပတ်မ္ဂး လိက်မန်၊ ပါဠိ၊ အေင်္ဂလိက် ကေုာံ သဒ္ဓါဗေဒ စဳကၠးဆိုက်ဗ္ဒက်တဴရ၊ ကွတ်အာစာသဝ် (ကောန်ဍုင်အရင်)၊ ကွတ်ပၞာန်ဍာ်၊ ပၞာန်ဒဵု၊ ကွတ်ဗေဒင်ဟောရာ စိုန်သကီုတဴသၟးဟွံက အရေဝ်ဘာသာကရေင်(စကောကရင်)လေဝ် ဟီုဒှ်ခိုဟ်ခိုဟ်ရ။

	ကေင်ယိုက်ဂၠေင်လဝ်တခဳတပ်ပၞာန် (အလဵုအသဳ) ကီုတုဲ ကံင်ဇြဳသမဝါယမ ပွိုင်တိုက်ကၟာဝက် ကေင်ယိုက်ဂၠေင်လဝ်ကီုရ၊ စိုပ်သၞာံ (၁၉၆၀\၁၉၆၁) ဂှ် နဒဒှ်ဂကောံသၟတ်ပွိုင်ဍုင်မတ်မလီု ဗော်ပၠတရဴဍုင်မန် ကေင်ယိုက်ဂၠေင်လဝ်ကီု ဒှ်တုဲ၊ သၞာံ (၂၀၁၄) အခါညးပံက်သုတေသနဝင်မန်ဂှ် ပါလုပ်နဒဒှ်ညးလုပ်ဂကောံကီုရ။

	ကျာ်ဇၞော်အာစာပါလိတထေရ် ဘာဓါတ်ကျာ်ဒါန်မၠာ်တုဲ လိက်ပုံအာဂီုအဋ္ဌာရသ၊ ပုံအာဂီုပန္နရသ (၂) ကၞပ် ကေင်ချူပတိတ်လဝ်ကီုရ၊ လိက်ဝင်ဍုင်ဇြာ(ကၟာဝက်) ကေုာံ လိက်ဝင်ဂကူမန်တအ် ပ္တန်ကၠုင်ဍုင် ဨကရာဇ်ဂမၠိုင်(မန်+ဗၟာ) ကေင်ချူပ္တိတ်လဝ်ကီုတုဲ ပ္ဍဲလိက်လၟေင်ဂမြင်တၟိဂှ်လေဝ် ကေင်ပါလုပ်လဝ် နဒဒှ်ဂကောံ အေဝ်ဒဳတာကီုရ။

	အာစာကၞေဟ်ဇၞော် ဗညာစက္ကရတ်(ရးဇြာ)ဝွံ အဟိန်ခစဒၟံင်တမ်ဇိုင်ကျာ်ဇၞော်အာစာပါလိတ ဘာဓာတ်ကျာ်ဂှ် ချူခၞံဒါန်မၠာ်ကၠုင်တမ်လိက်တၟာဂလိုင် လိက်ညးချူလဝ်တုဲ ဟွံဂွံပ္တိတ်ဏီဂမၠိုင်ဂှ် 

	(၁) ဝေါဟာဗၟာ−မန်လ္ၚီပြင်၊ 

	(၂) ဝေါဟာရ တၞံဆု၊ တၞး၊ ခၟာဲ၊ ရိုဟ် လုပ်ဗော်ဂဥုဲဂမၠိုင် (၉၀၀−မပြင်)၊ 

	(၃) ဂဒိုဟ်မန်ၜါကၠံ သီုသဒ္ဓါဗေဒ၊ 

	(၄) လိက်ဗွဟ်မန် ကေုာံ သဒ္ဒါဗေဒ (Phonietic)၊ 

	(၅) လိက်မင်ဇေန်မန်မဒှ်ရ။

	ယၟုညးကော်ခဴစဒၟံင်ပ္ဍဲကွာန်ကၟာဝက်ဂှ် မဒှ် နာဲသာန်မျာင်တုဲ အဟိန်ချူဇန်ယိုက်ဂၠေင် ကမၠောန်လိက်ပတ်မန်ဂှ် စုတိအာ ပ္ဍဲဒိတ္ထဳ (၁၉) ဂိတုဂျောန်၊ သၞာံ (၂၀၁၉)၊ တ္ၚဲဗုဒ္ဓဝါ၊ ဂိတုဇှ်ေ (၂) စွေက်၊ သၞာံ (၁၃၈၁)၊ နကဵုယဲမၞိဟ်ဇၞော်ရ၊ အခိင်စုတိအာဂှ် မၞုံအာယုက် (၇၇) သၞာံ မဒှ်တုဲ၊ လ္တူအာစာကၞေဟ်ဗညာစက္ကရတ် မစုတိစဴအာ ဘဝပရလိုက်တေံဂှ် နကဵုဂကောံအာစာကၞေဟ်မန် အောန်စိုတ်ဗွဲမလောန်ဂှ်ရ မ္ဒးဓမံက်ထ္ၜးဏာ လ္တူမုက်လိက်ဏံရ။

February 27, 2017
ဂကောံအာစာကနေဟ် မန် ယာယီ
ကောံဓရီုအလန်ပထမ
တန်လက္ကရ'-ပါရဂူဟံသာ၊ဗညာစက္ကရတ်(က္မာဝက်)၊လျးရတ်(ဂင်ယျင်)၊ နာဲအံင်ဇ္နး(ရုတ္တံင်)၊ဃံင်ထဝ်ဇေတ်၊ရာမညအီဆာဲ၊အံက်သာ(တံင်ပရင်)၊နာဲရာင်ဆာဲ(နိုင်ရဲဇော်)
တန်လ္ဒေါဝ်-တ္လဂုဏ်အ္စာဗါကုလ၊ကျာ်ဇ္နော်အ္စာပညာ(မန်ဇ္နူမာန်)၊တ္လဂုဏ်
တန်ဂတ-ရာမညမာံညုင်ဆာန်၊ခိုင်နန်(နာင်ပြိုင်)၊ဝဏ္ဏမာန်၊ဟံင်နန်(ပါင်က္မာ)၊သဟာဲမန်(ဒူရာ)
ညးတက်ဗီု-တ္မးဖ္လင်

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fthanlwin.chitthu.71%2Fposts%2F421316931548383&show_text=true&width=500" width="500" height="539" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>


==လအိတ်ဘဝ==
အစာကၞေဟ် ဗညာစက္ကရတ်ဝွံ နကဵု ယဲဝေဒနာအာယုက်ဇၞော်ဂှ် ပ္ဍဲ သၞာံ ၂၀၁၉ ဂိတုဂျောန် ၁၇ (၁၃၈၁ ဂိတုဇှ်ေ ၁ စွေက်) ဂှ် စုတိ ကလိလောန်စဴအာ ဘဝပရလိုက် ပ္ဍဲကဵု သ္ၚိညး ပ္ဍဲဍုင်ကၟာဝက်ရ။<ref><iframe src="https://www.facebook.com/plugins/post.php?href=https%3A%2F%2Fwww.facebook.com%2FMonWriters%2Fphotos%2Fa.1600968846636399%2F2277818222284788%2F%3Ftype%3D3&show_text=true&width=500" width="500" height="497" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe></ref>

== နိဿဲ ==
လိက်မဂ္ဂဇြေန် '''ဂကောံအာစာကၞေဟ်မန်''' ကၞဟ်(၂)၊ ဂိတုအံက်တဝ်ပါ၊ ၂၀၁၉
