'''နာဲသာန်ဝေန်''' (ဦးစံဝင်း)ဝွံ ဒှ်အစာပုရာန် ကေုာံ အစာဝင် ဂကူမန်မွဲတၠ မ

အစာသုတေသနဝင်မန် ဥူသာန်ဝေန် (သမိုင်း သုတေသန) စုတိ
လ္ဂုင် ၊ ဒဂိုန် (၁၂) မံက်
အစာသုတေသနဝင်မန်  ဥူသာန်ဝေန် (စံဝင်း) အာယုက် (၇၄) သၞာံ ဝွံ ပ္ဍဲဂိတုဒဂိုန် (၁၂) မံက်ဂှ် စုတိအာ ပ္ဍဲသ္ၚိညး ပွိုင်ဍုင်ယှိုဲဗျဳတာ ရးဒေသလ္ဂုင်ရောင် ညးမဒှ် ကောန်ဝုတ်ညး ဒဝ်ဇဳဇဳဟာန်ဨ ဟီုရ ။ " တ္ရဲဏံ အခိင်လဒေါဝ်တ္ၚဲ (၁၂) နာဍဳဂှ် နကဵုယဲပုင် ညးစုတိအာရ " ကောန်ဝုတ်ညး ဒဝ်ဇဳဇဳဟာန်ဨ ဟီုရ။ " ညးဟွံထတ်ယုက်မံင် ဂွံ (၂) သတ္တဟရ။ ညးဂှ် အသိင်ယဲဇမၠိင်လေဝ်နွံ ၊ အံက်ဇြဳဂျေန် စ်ှေအာတုဲ စုတိအာရ။ ဂိတုဒဂိုန် (၁၄) မံက်ဂှ် သွက်ဂွံဖျေံရုပ်ကလာပ်ညး ပ္ဍဲသုသာန် (လှော်ကား ကျူချောင်း) နွံရ " ညးထပ်ဟီုရ။ ညးဝွံ ကေတ်ကၠုင်တာလျိုင် ပ္ဍဲဌာနဝန်ဇၞော်ပရေင်ယေန်သၞာင် နဒဒှ်အထံက်စၞောန်တုဲ ဆက်ယိုက်ဂၠေင်ကၠုင် နဒဒှ်ကမ္မယှေန်ဝင် ကဆံင်ကၟိန်ဍုင်ရ။ ညးဝွံ ဒှ်သုတေသဳ ထမံက်ဝင်ဍုင်သဓီု ကေုာံ ဍုင်မန်တြေံ (၉၆) ဍုင် ရ။ ညးဝွံတတ်ထပါ် အကြာတၠပညာဝင်ဗၟာ (မိုက်ကယ်အောင်သွင် ညးချူပလီုဝင်မန်)တုဲ ပ္ဍဲသၞာံခရေတ် (၂၀၁၃) ဂှ် နကဵုက္ဍိုပ်လိက် (သုဝဏ္ဏဘူမိ သုတေသန Research on Suvannabhumi) ဂှ် ကလိဂွံလာဘ် လိက်ပတ် ကောန်ဂကူရ။ ပဲါနူဂှ်ပၠန် နကဵုပြဒ္ဒညာ ဌာန်ဒေသဍုင်သုဝဏ္ဏဘူမိ နအလဵုညး အာဗှ်ထ္ၜးလိက်စံင်သုတေသန သုဝဏ္ဏဘူမိ သီုအပ္ဍဲဍုင် ၊ သီုမ္ၚးဍုင် နွံရ။ ညးဝွံသီုချူလဝ်လိက် (ရာမညဒေသ ကျိုက္ကသာမြို့ဟောင်း သုတေသနခရီး) ၊ Mini Dictionary of Abhidhamma (University of Abhidhamma) ကေုာံ လိက်သုတေသနတၞဟ်ဟ်ကီုရ။ အစာသုတေသနဝင်မန် ဥူသာန်ဝေန်ဝွံ သွက်ဂွံတတ်တြးပတိတ် လိက်သုတေသန ဍုင်ရမ္မဝတဳ (ကံဗိန်) ၊ ဍုင်ရမ္မဝတဳ (မတ်မလီု) ၊ ဍုင်မတ္တမ ၊ ဍုင်ကြေဝ် (ကွာန်ဒဵုကြေဝ် တကအ်ခၟိုင်) ၊ ဍုင်စမ္ပါနဂိုလ် ကော် ဍုင်ဒုဝေါပ် (ကွာန် မှော်ဘီ) ပွိုင်ဍုင်ပံင်နွံတုဲ ဆက်ချူပကောံ သ္ပမံင်သုတေသန စဵုအခိင်ညးစုတိဏံရ။ ညးဝွံ ဒှ်‌ကောန် ဥူထောန်တေန် ဒဝ်ကျေန်မျာင် စ်ှေဒၞာဲကုဒဝ်ဨတာန် ကလိဂွံကောန်ဇာတ် (၅) တၠတုဲ ဒှ်ဇာတိကွာန် (ကတွန်) ပွိုင်ဍုင်ပံင် တွဵုရးဍုင်မန်ရ။<ref name=Men3>{{cite web |url=https://www.facebook.com/plugins/post.php?href=https%3A%2F%2Fwww.facebook.com%2Fmen3.tv%2Fposts%2F2401471473329539&show|title=အစာသုတေသနဝင်မန် ဥူသာန်ဝေန် (သမိုင်းသုတေသန) စုတိ|last= |first= |date=20 July 2021 |website=Men3 Facebook Page |publisher=Open publisher |access-date=7 August 2021 |quote=}}</ref>

==လအိတ်ဘဝ==
နာဲသာန်ဝေန်ဝွံ ပ္ဍဲကဵု ၂၀ ဂျူလာင် ၂၀၂၁ တ္ၚဲအင္ၚာ၊ အခိင်လဒေါဝ်တ္ၚဲ ၁၄း၃၀ ဂှ် စုတိအာ ပ္ဍဲသ္ၚိညး ပွိုင်ဍုင်ယှိုဲဗျဳတာ နကဵု ယဲကဝ်ဝိဒ်-၁၉ တုဲ ပ္ဍဲဂိတုဂျူလာင် ၂၂ ဂှ် စံင်ဇွ ပ္ဍဲသုသာန် (ကျူချောင်)တုဲ <ref>{{cite web |url=https://www.facebook.com/plugins/post.php?href=https%3A%2F%2Fwww.facebook.com%2Fphoto.php%3Ffbid%3D1238956273197713%26set%3Da.111625649264120%26type%3D3&show|title=ဖျေဟ်ကမ္မဌာန် နာဲသာန်ဝေန် |last=Aye |first=Kyi Kyi Han |date=22 July 2021 |website=Kyi Kyi Han Aye's personal facebook |publisher=Open publisher |access-date=7 August 2021 |quote=အဖေ့ရဲ့နာရေးကို အသိဘဲပေးနိုင်ပြီး မဖိတ်နိုင်ခဲ့တာ နားလည်ပေးကြပါနော်}}</ref><ref>{{cite web |url=https://www.facebook.com/plugins/post.php?href=https%3A%2F%2Fwww.facebook.com%2Fphoto.php%3Ffbid%3D1238439333249407%26set%3Da.111625649264120%26type%3D3&show|title=အသုဘရှုရက်လည်ဆွမ်းသွတ်တရားတော်နာဖိတ်ကြားလွှာ |last=San |first= Min Thiri San|date=July 21 2021 |website=Mi Thiri San San's personal Facebook Page |publisher=Open publisher |access-date=07 August 2021 |quote=}}</ref><ref name=Men3/>

==နိဿဲ==
