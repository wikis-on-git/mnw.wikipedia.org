မူဆဋ္ဌသံဂါယန

ဝိနယပိဋကတ် ခုဒ္ဒကနိကာယ်

(ပါဠိစူဠဝဝ် ဘာသာမန်) − တြးပတိတ် နူဂကောံပါဠိပိဋကတ် ကၠာဲစၠောံဘာသာမန်၊ သာသနာ−၂၅၆၀၊ ဍုၚ်−၁၃၇၉၊ ခရေစ်−၂၀၁၇

'''နမော တဿ ဘဂဝတော အရဟတော သမ္မာသမ္ဗုဒ္ဓဿ'''

'''⎈ သွက်ဂွံသမ္တီ ဗွဲကိုပ်ကၠာ ⎈'''

'''သၚ်္ကေတ ပြကိုဟ်ဂမၠိုၚ်'''

*၊	ပိုဒ်မွဲ	ပ္ဍဲဂါထာ လအိတ်ပထမပါဒကဵု တတိယပါဒ။
*။	ပိုဒ်ၜါ	ပ္ဍဲဂါထာ လအိတ်ဒုတိယပါဒကဵု စတုတ္ထပါဒ။
*၊	ပိုဒ်မွဲ	ပ္ဍဲစုဏ္ဏိယ ဝါကျဍောတ်။
*။	ပိုဒ်ၜါ	ပ္ဍဲစုဏ္ဏိယ ဝါကျဇၞော်။
*?	ဂံက်သရေၚ်	ဂလာန်သၟာန်။
*!	ဇိုၚ်ကရောဲ	အာမေဍိတ် (အမ်သဝ်)။
*“”	ဇိုၚ်ဂတာမ်	ထ္ၜးအာကာရဝါကျ။ (ပိုဒ်သပသမ္တီ ပၟိက်ပူဂိုလ်မွဲမွဲ)။
*‘ ’	ၚေက်ထဲ	ထ္ၜးအဓိပ္ပါယ် မတုပ်သၟဟ် ကေုာံပိုဒ် မဗာန်ကြပ်ဒၟံၚ်ပ္ဍဲလက်ကရဴ။
*“ ‘’ ”	သၚ်္ကေတဝွံ	ထ္ၜးကဵု ပ္ဍဲအပ္ဍဲဂလာန် ပူဂိုလ်မွဲမွဲ ဂလာန်တၞဟ်သအာၚ် မွဲလေဝ် တၞီလုပ်ဒၟံၚ်။
*,	ဍုတ်အယဴ	ထ္ၜးသရုပ်၊ (ဝါ) ထ္ၜးပိုဒ်ပံၚ်ပကောံ။
*( )	ခွေဝ်ဗိုၚ်	ကၠုၚ်နူပါဠိ တိုက်ရိုက်ဟွံသေၚ်၊ အသုၚ်အစောဲမန်ဂွံဍိုက်ပေၚ်တုဲ ပိုဒ်ထပ်စုတ် လဝ်။
*[ ]	ခၜံက်ဗိုၚ်	ဒှ်ဂလာန်ဗကန် တုပ်ကဵုနယ် မတုဲကၠုၚ်တေအ်။
*―	လေံစၞောန်	ဂလာန်ဝါကျ ဟွံစိုပ်ဒတုဲဏီ သွက်ဂွံဆက်ဂလာန်။
*-၁ -၂	ဂၞန်သၠုၚ်	သွက်ဂွံတီကေတ် အဓိပ္ပါယ် ပိုဒ်ဂှ် ဗွဲမလောဲသွာမာန် အတိုၚ်လၟေၚ်ဂၞန်ဂှ် ထ္ၜးလဝ်ကဵု ပ္ဍဲဇိုၚ်မုခ်လိခ်။
*။ ပ ။	ပေယျာလ	ဗလိုက်လဝ် ဝါကျ၊ (ဝါ) ခ္ဍန်လဝ် ဂလာန်။

==၁။ ကမ္မက္ခန္ဓက==
===၁.၁။ တဇ္ဇနဳယကမ်===
၁။	ပ္ဍဲအခိၚ်တဳလမၞုံပိုဉ်ကျာ်တြဲ မပတၠပိုဉ်တြဴပြကာ သ္ပဒတဴတန်ဒၟံၚ် ပ္ဍဲဘာဇေတဝန် မဒှ်အာရှာမ် အနာထပိဏ္ဍိကသေဌဳ ဇရေၚ်ဍုၚ်သာရဝှ်ဂှ် ခမဳပဏ္ဍုက လောဟိတကဂမၠိုၚ် အလဵုဇကုတအ် ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စး အရေဝ်ဂၠိုၚ်တုဲ အဓိကိုရ် ‘ပွမဟွံညိၚ်ဝတ်’ ပ္ဍဲသၚ်လေဝ် လေပ်သ္ပအိုတ်ရ။

ဇရေၚ်ခမဳသအာၚ်ဂမၠိုၚ် မလေပ်ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂး စှေ်စး အရေဝ်ဂၠိုၚ်တုဲ မလေပ် သ္ပအဓိကိုရ် ပ္ဍဲသၚ်လေဝ် ပြာပ်အာတုဲ―

“ယွံတဳလပိုဉ်တအ် မၞးတအ်ညးဂမၠိုၚ် လ္ပကဵုဒုၚ်ပယျ (လ္ပဒုၚ်ကျ) ခမဳဂှ်ညိ၊ ဩဝ်ချပ်ဂၞန်သဳကၠဳကဵု ညးမၞုံကဵုဇြဟတ် လောန်အိုတ်ညိ၊ ဟိုတ်ပွမချပ်ဂၞန်သဳကၠဳသာ်ဂှ် မၞးတအ်ညးဂမၠိုၚ် ကြက်ဒှ် ညးမၞုံကဵုပညာလတူဍေံ ညးစဳကၠးဆိုက်ဗ္ဒက်လတူဍေံ ညးမၞုံကဵုလၟိၚ်လညာတ်ဂၠိုၚ်လတူဍေံ သာတုဲဒှ်ညးသၟဟ်စောံလတူဍေံဂမၠိုၚ်အိုတ်ရ၊ လ္ပဖေက်ခမဳဂှ်အိုတ်ညိ၊ ပိုဲညးဂမၠိုၚ် လေဝ် ကြက်ဒှ်ဗော်သွး မၞးတအ်ညးဂမၠိုၚ်အိုတ်ရ” ရဴဝွံ ဟီုသ္ဂးအိုတ်ရ။

ဟိုတ်ပွမဟီုသ္ဂးသာ်ဂှ် ပွမကယျာန်ဓဝါတ်သေက်ဇဵုဂမၠိုၚ် မဟွံကတဵုဒှ်ဏီလေဝ် ကတဵုဒှ်အိုတ်ရ၊ ပွမကယျာန်ဓဝါတ် သေက်ဇဵုဂမၠိုၚ် မကတဵုဒှ်တုဲလေဝ် ဒှ်ကၠုၚ်တၞဟ်နသၞဝဲ ဂၠိုၚ်လှဲတိုန်အိုတ်ရ။

ခမဳပၟိက်အောန်ဂမၠိုၚ် “မုဟိုတ် ခမဳပဏ္ဍုက လောဟိတကဂမၠိုၚ် အလဵုဇကုတအ် ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စး အရေဝ်ဂၠိုၚ်တုဲ အဓိကိုရ်ပ္ဍဲသၚ်လေဝ် လေပ်သ္ပအိုတ်ရော? ဇရေၚ်ခမဳသအာၚ်ဂမၠိုၚ် မလေပ်ကယျာန် ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စး အရေဝ်ဂၠိုၚ်တုဲ မလေပ်သ္ပအဓိကိုရ် ပ္ဍဲသၚ်လေဝ်ပြာပ်အာတုဲ ‘ယွံတဳလပိုဉ် တအ် မၞးတအ်ညးဂမၠိုၚ် လ္ပကဵုဒုၚ်ပယျ (လ္ပဒုၚ်ကျ) ခမဳဂှ်ညိ၊ ဩဝ်ချပ်ဂၞန်သဳကၠဳကဵု ညးမၞုံကဵုဇြဟတ်လောန်အိုတ်ညိ၊ ဟိုတ်ပွမချပ်ဂၞန်သဳကၠဳသာ်ဂှ် မၞးတအ်ညးဂမၠိုၚ် ကြက်ဒှ် ညးမၞုံကဵုပညာလတူဍေံ ညးစဳကၠးဆိုက်ဗ္ဒက်လတူဍေံ ညးမၞုံကဵုလၟိၚ်လညာတ်ဂၠိုၚ်လတူဍေံ သာတုဲဒှ်ညးသၟဟ်စောံလတူဍေံဂမၠိုၚ်အိုတ်ရ၊ လ္ပဖေက်ခမဳဂှ်အိုတ်ညိ၊ ပိုဲညးဂမၠိုၚ် လေဝ် ကြက်ဒှ်ဗော်သွး မၞးတအ်ညးဂမၠိုၚ်အိုတ်ရ” ရဴဝွံ ဟီုသ္ဂးအိုတ်ရော?။
ဟိုတ်ပွမဟီုသ္ဂးသာ်ဂှ် ပွမကယျာန်ဓဝါတ်သေက်ဇဵုဂမၠိုၚ် မဟွံကတဵုဒှ်ဏီလေဝ် ကတဵုဒှ်အိုတ်ရ၊ ပွမကယျာန်ဓဝါတ် သေက်ဇဵုဂမၠိုၚ် မကတဵုဒှ်တုဲလေဝ် ဒှ်ကၠုၚ်တၞုဟ်နသၞဝဲ ဂၠိုၚ်လှဲတိုန်အိုတ်ရ”၊ ရဴဝွံ ဟီုဂရိုဟ်အိုတ်ရ၊ ပျုတ်ဗ္ဒေက်အိုတ်ရ၊ ဟီုထ္ၜးဒုဟ်အိုတ်ရ။

၂။	ပ္ဍဲအခိၚ်ဂှ် ခမဳဂမၠိုၚ်ဂှ် ဂရၚ်ပတီ ဟိုတ်ပရူပရာဝွံ ကုတဳလမၞုံပိုဉ်ကျာ်တြဲအိုတ်ရ။ ပ္ဍဲအခိၚ်ဂှ် ဟိုတ်နူဟိုတ်အရာဝွံ တဳလမၞုံပိုဉ် ကျာ်တြဲ ကဵုခမဳသၚ် ကောံဓရီုတုဲမ္ဂး―

“ယွံခမဳတအ် ခမဳပဏ္ဍုက လောဟိတကဂမၠိုၚ် အလဵုဇကုတအ် ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂး စှေ်စး အရေဝ်ဂၠိုၚ်တုဲ အဓိကိုရ် ပ္ဍဲသၚ်လေဝ် လေပ်သ္ပအိုတ်ရ။ ဇရေၚ်ခမဳသအာၚ်ဂမၠိုၚ် မလေပ်ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စး အရေဝ်ဂၠိုၚ်တုဲ မလေပ်သ္ပအဓိကိုရ် ပ္ဍဲသၚ်လေဝ် ပြာပ်အာတုဲ―

‘ယွံတဳလပိုဉ်တအ် မၞးတအ်ညးဂမၠိုၚ် လ္ပကဵုဒုၚ်ပယျ (လ္ပဒုၚ်ကျ) ခမဳဂှ်ညိ၊ ဩဝ်ချပ်ဂၞန်သဳကၠဳကဵု ညးမၞုံကဵုဇြဟတ် လောန်အိုတ်ညိ၊ ဟိုတ်ပွမချပ်ဂၞန်သဳကၠဳသာ်ဂှ် မၞးတအ်ညးဂမၠိုၚ် ကြက်ဒှ် ညးမၞုံကဵုပညာလတူဍေံ ညးစဳကၠးဆိုက်ဗ္ဒက်လတူဍေံ ညးမၞုံကဵုလၟိၚ်လညာတ်ဂၠိုၚ်လတူဍေံ သာတုဲဒှ်ညးသၟဟ်စောံလတူဍေံဂမၠိုၚ်အိုတ်ရ၊ လ္ပဖေက်ခမဳဂှ်အိုတ်ညိ၊ ပိုဲညးဂမၠိုၚ် လေဝ် ကြက်ဒှ်ဗော်သွး မၞးတအ်ညးဂမၠိုၚ်အိုတ်ရ’ ရဴဝွံ ဟီုသ္ဂးအိုတ်ရ။

ဟိုတ်ပွမဟီုသ္ဂးသာ်ဂှ် ပွမကယျာန်ဓဝါတ်သေက်ဇဵုဂမၠိုၚ် မဟွံကတဵုဒှ်ဏီလေဝ် ကတဵုဒှ်အိုတ်ရ၊ ပွမကယျာန်ဓဝါတ် သေက်ဇဵုဂမၠိုၚ် မကတဵုဒှ်တုဲလေဝ် ဒှ်ကၠုၚ်တၞဟ်နသၞဝဲ ဂၠိုၚ်လှဲတိုန်အိုတ်ရ ဟီုဂှ် ဍာံပြဟာ” ရဴဝွံ စၟဳစၟတ်သၟာန်သၟုက်ခမဳဂမၠိုၚ်ရ။
ဍာံပြရ ယွံကျာ်မၞုံပိုဉ် ရဴဝွံ (ဂရၚ်ပတီအိုတ်ရ)။

တဳလမၞုံပိုဉ်ကျာ်တြဲ မပတၠပိုဉ်တြဴပြကာ ဟီုဂရိုဟ်ရ၊ “ယွံခမဳတအ် ဟွံထေက်ကုခမဳဂမၠိုၚ် မဒှ်တြုံမလ္ၚုသၟး (နူမဂ်ဖိုလ်) ရ၊ ဟွံဗဗွဲရ၊ ဟွံသပ္ပါယ်ရ၊ အာကာရအရာ ခမဳတအ် ဟွံသေၚ်ရ၊ ဟွံဂပ်ဝ်ရ၊ ဟွံထေက်ကဵုသ္ပရ၊ ယွံခမဳတအ် တြုံမလ္ၚုသၟး (နူမဂ်ဖိုလ်) ဂမၠိုၚ် မုဟိုတ် အလဵုဇကုတအ် ကယျာန်ဓဝါတ်သေက်ဇဵုဂတမတ်။ ပ ။ ဇရေၚ်ခမဳဂမၠိုၚ် မလေပ်သ္ပအဓိကိုရ် ပ္ဍဲသၚ်လေဝ် ပြာပ်အာတုဲ ‘ယွံတဳလပိုဉ်တအ် မၞးတအ်ညးဂမၠိုၚ် လ္ပကဵုဒုၚ်ပယျ (လ္ပဒုၚ်ကျ) ခမဳဂှ်ညိ၊ ဩဝ်ချပ်ဂၞန်သဳကၠဳကဵု ညးမၞုံကဵုဇြဟတ် လောန်အိုတ်ညိ၊ ဟိုတ်ပွမချပ်ဂၞန်သဳကၠဳသာ်ဂှ် မၞးတအ်ညးဂမၠိုၚ် ကြက်ဒှ် ညးမၞုံကဵုပညာလတူဍေံ ညးစဳကၠးဆိုက်ဗ္ဒက်လတူဍေံ ညးမၞုံကဵုလၟိၚ်လညာတ်ဂၠိုၚ်လတူဍေံ သာတုဲဒှ်ညးသၟဟ်စောံလတူဍေံဂမၠိုၚ်အိုတ်ရ၊ လ္ပဖေက်ခမဳဂှ်အိုတ်ညိ၊ ပိုဲညးဂမၠိုၚ်လေဝ် ကြက်ဒှ်ဗော်သွး မၞးတအ်ညးဂမၠိုၚ်အိုတ်ရ’ ရဴဝွံ ဟီုသ္ဂးအိုတ်ရော? ဟိုတ်ပွမဟီုသ္ဂးသာ်ဂှ် ပွမကယျာန်ဓဝါတ်သေက်ဇဵုဂမၠိုၚ် မဟွံကတဵုဒှ်ဏီလေဝ် ကတဵုဒှ်အိုတ်ရ၊ ပွမကယျာန်ဓဝါတ် သေက်ဇဵုဂမၠိုၚ် မကတဵုဒှ်တုဲလေဝ် ဒှ်ကၠုၚ်တၞဟ်နသၞဝဲ ဂၠိုၚ်လှဲတိုန်အိုတ်ရ။

ယွံခမဳတအ် (ပွခမဳဂမၠိုၚ်သ္ပဒးဝွံ) ကုညးဟွံလျုၚ်ဇြုၚ်သ္ဍိုက်ဂမၠိုၚ်ဏီ တၞဟ်နပွမကဵု လျုၚ်ဇြုၚ်သ္ဍိုက်ကီု ကုညးလျုၚ်ဇြုၚ်သ္ဍိုက်တုဲဂမၠိုၚ် တၞဟ်နပွမကဵုလျုၚ်ဇြုၚ်သ္ဍိုက် ဂၠိုၚ်တိုန်ကီု ကဵုကတဵုဒှ်ဟွံမာန်ရ၊ ယွံခမဳတအ် ဍာံဍာံစၟတ်စၟတ် ပွဝွံ ကုညးဟွံလျုၚ်ဇြုၚ်သ္ဍိုက်ဂမၠိုၚ်ဏီ တၞဟ်နပွမဟွံကဵုလျုၚ်ဇြုၚ်သ္ဍိုက်ကီု ကုညးလျုၚ်ဇြုၚ်သ္ဍိုက်တုဲလ္ၚဵုဂမၠိုၚ် တၞဟ်နပွမကဵု လျုၚ်ဇြုၚ်သ္ဍိုက်လီုလာ်ကီု ကဵုကတဵုဒှ်ရ ရဴဝွံ (ဟီုဂရိုဟ်ရ)။

ပ္ဍဲကြဴနူဂှ် တဳလမၞုံပိုဉ်ကျာ်တြဲ ဟီုဂရိုဟ်တၚ်ဒုဟ် ခမဳဂမၠိုၚ်ဂှ် နဟိုတ်မဂၠိုၚ်တုဲမ္ဂး ဟီုဂလာန်ဂရိုဟ် မဟွံမွဲဂုဏ် ဒဒက် တဴဇကုဇကုပွမဇြိုၚ်ကဵုလွဳမြိမြန်ဇကုဇကု ညးသအာၚ်ဂမၠိုၚ် ပွမဇြိုၚ်ကဵုလွဳမြိမြန် ပွမပၟိက်ဇၞော် ပွမဟွံအေၚ်သတှ်ေ (ဟွံတရိုပ်စိုတ်) ပွမမိပ်လဟိၚ်ပ္ဍဲဂကောံသကအ်ပွံၚ် ပွမလၞုဟ်လၞန်ဂမၠိုၚ်တုဲ နဟိုတ်မဂၠိုၚ်ဂၠၚ် ဟီုသ္ဂးတဴဂုဏ် ဒဒက်တဴဇကုဇကု ပွမ လွဳမြိမြန်ဇကု ဇကုလောဲသွာ ညးသအာၚ်ဂမၠိုၚ် လွဳမြိမြန်လောဲသွာ ပွမပၟိက်အောန် ပွမအေၚ်သတှ်ေ (တရိုပ်စိုတ်) ပွမတှ်ေ တြဳထောံကိလေသ ပွမခါလယှ်ထောံကိလေသ ပွမမၞုံကဵုလျုၚ်ဇြုၚ်သ္ဍိုက် ပွမဟွံဆန်ၜန် ကိလေသ ပွမပတိတ်ဇြဟတ် နဝဳရိယဂမၠိုၚ်တုဲမ္ဂး ဟီုတွံတဴဂလာန် ဓရ်မဗဗွဲညဳ သၟဟ်ကဵုဗီုဒဒှ်ဂှ် ကုခမဳဂမၠိုၚ်တုဲပ္ဍဲကြဴ သ္ဂးကဵုခမဳဂမၠိုၚ်ရ။

ယွံခမဳတအ် ဒှ်သာ်ဂှ်မ္ဂး သၚ် ဩဝ်သ္ပ တဇ္ဇနဳယကမ် ‘ပွမဘပဠ’ ကုခမဳပဏ္ဍုက လောဟိတကဂမၠိုၚ်ညိ။
ယွံခမဳတအ် ရဴဝွံ ဒးသ္ပရ၊ ဗွဲကိုပ်ကၠာ ဒးစောဒနာ ခမဳပဏ္ဍုက လောဟိတကဂမၠိုၚ်ရ၊ စောဒနာတုဲပ္ဍဲကြဴ ဒးကဵုဗှ်ဗၞုဟ်ရ၊ ကဵုဗှ်ဗၞုဟ်တုဲပ္ဍဲကြဴ ဒးပတိုန်အာပတ်ရ၊ ပတိုန်အာပတ်တုဲပ္ဍဲကြဴ ခမဳစဳကၠးဆိုက်ဗ္ဒက် ပ္ဍဲဝိနယ်သိက္ခာပိုဒ်တုဲ မၞုံကဵုအစောံသတ္တိဂှ် သ္ဒးကဵုသၚ်တီရ။

၃။	“ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳပဏ္ဍုက လောဟိတကဂမၠိုၚ် အလဵုဇကုတအ် ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စးအရေဝ်ဂၠိုၚ်တုဲ အဓိကိုရ် ပ္ဍဲသၚ်လေဝ် လေပ်သ္ပအိုတ်ရ။ ဇရေၚ်ခမဳသအာၚ်ဂမၠိုၚ် မလေပ်ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စးအရေဝ်ဂၠိုၚ်တုဲ မလေပ်သ္ပအဓိကိုရ် ပ္ဍဲသၚ် လေဝ် ပြာပ်အာတုဲ―

‘ယွံတဳလပိုဉ်တအ် မၞးတအ်ညးဂမၠိုၚ် လ္ပကဵုဒုၚ်ပယျ (လ္ပဒုၚ်ကျ) ခမဳဂှ်ညိ၊ ဩဝ်ချပ်ဂၞန်သဳကၠဳကဵု ညးမၞုံကဵုဇြဟတ် လောန်အိုတ်ညိ၊ ဟိုတ်ပွမချပ်ဂၞန်သဳကၠဳသာ်ဂှ် မၞးတအ်ညးဂမၠိုၚ် ကြက်ဒှ် ညးမၞုံကဵုပညာလတူဍေံ ညးစဳကၠးဆိုက်ဗ္ဒက်လတူဍေံ ညးမၞုံကဵုလၟိၚ်လညာတ်ဂၠိုၚ်လတူဍေံ သာတုဲဒှ်ညးသၟဟ်စောံလတူဍေံဂမၠိုၚ်အိုတ်ရ၊ လ္ပဖေက်ခမဳဂှ်အိုတ်ညိ၊ ပိုဲညးဂမၠိုၚ် လေဝ် ကြက်ဒှ်ဗော်သွး မၞးတအ်ညးဂမၠိုၚ်အိုတ်ရ’ ရဴဝွံ ဟီုသ္ဂးအိုတ်ရ။

ဟိုတ်ပွမဟီုသ္ဂးသာ်ဂှ် ပွမကယျာန်ဓဝါတ်သေက်ဇဵုဂမၠိုၚ် မဟွံကတဵုဒှ်ဏီလေဝ် ကတဵုဒှ်အိုတ်ရ၊ ပွမကယျာန်ဓဝါတ် သေက်ဇဵုဂမၠိုၚ် မကတဵုဒှ်တုဲလေဝ် ဒှ်ကၠုၚ်တၞဟ်နသၞဝဲ ဂၠိုၚ်လှဲတိုန်အိုတ်ရ ကမ်မၞုံကဵုအခိၚ်မဗဗွဲ ကုသၚ် ယဝ်ဒှ်မ္ဂး၊ သၚ် သ္ပတဇ္ဇနဳယကမ် ‘ပွမဘပဠ’ ကုခမဳပဏ္ဍုက လောဟိတကဂမၠိုၚ်ရ၊ ဣဝွံတုန် ပွမကဵုတီရောၚ်။

ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳပဏ္ဍုက လောဟိတကဂမၠိုၚ် အလဵုဇကုတအ် ကယျာန်ဓဝါတ်သေက်ဇဵု ဂတမတ်။ ပ ။ ဇရေၚ်ခမဳသအာၚ်ဂမၠိုၚ် မလေပ်သ္ပအဓိကိုရ် ပ္ဍဲသၚ် လေဝ် ပြာပ်အာတုဲ ‘ယွံတဳလပိုဉ်တအ် မၞးတအ်ညးဂမၠိုၚ် လ္ပကဵုဒုၚ်ပယျ (လ္ပဒုၚ်ကျ) ခမဳဂှ်ညိ၊ ဩဝ်ချပ်ဂၞန်သဳကၠဳကဵု ညးမၞုံကဵုဇြဟတ် လောန်အိုတ်ညိ၊ ဟိုတ်ပွမချပ်ဂၞန်သဳကၠဳသာ်ဂှ် မၞးတအ်ညးဂမၠိုၚ် ကြက်ဒှ် ညးမၞုံကဵုပညာလတူဍေံ ညးစဳကၠးဆိုက်ဗ္ဒက်လတူဍေံ ညးမၞုံကဵုလၟိၚ်လညာတ်ဂၠိုၚ်လတူဍေံ သာတုဲဒှ်ညးသၟဟ်စောံလတူဍေံဂမၠိုၚ်အိုတ်ရ၊ လ္ပဖေက်ခမဳဂှ်အိုတ်ညိ၊ ပိုဲညးဂမၠိုၚ် လေဝ် ကြက်ဒှ်ဗော်သွး မၞးတအ်ညးဂမၠိုၚ်အိုတ်ရ’ ရဴဝွံ ဟီုသ္ဂးအိုတ်ရ။ ဟိုတ်ပွမဟီုသ္ဂးသာ်ဂှ် ပွမကယျာန်ဓဝါတ်သေက်ဇဵုဂမၠိုၚ် မဟွံကတဵုဒှ်ဏီလေဝ် ကတဵုဒှ်အိုတ်ရ၊ ပွမကယျာန်ဓဝါတ် သေက်ဇဵုဂမၠိုၚ် မကတဵုဒှ်တုဲလေဝ် ဒှ်ကၠုၚ်တၞဟ်နသၞဝဲ ဂၠိုၚ်လှဲတိုန်အိုတ်ရ။

သၚ် သ္ပတဇ္ဇနဳယကမ် ‘ပွမဘပဠ’ ကုခမဳမၞုံယၟုပဏ္ဍုက လောဟိတကဂမၠိုၚ်ရ၊ ယြဴကုတဳလပိုဉ်မွဲ သ္ဍိုက်မၠိုက် ပွမသ္ပ တဇ္ဇနဳယကမ် ‘ပွမဘပဠ’ ကုခမဳပဏ္ဍုက လောဟိတကဂမၠိုၚ်ရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵု ပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

မရနုက်ကဵုၜါဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳပဏ္ဍုက လောဟိတကဂမၠိုၚ် အလဵုဇကုတအ် ကယျာန်ဓဝါတ်သေက်ဇဵု ဂတမတ်။ ပ ။ ဇရေၚ်ခမဳသအာၚ်ဂမၠိုၚ် မလေပ်သ္ပအဓိကိုရ် ပ္ဍဲသၚ် လေဝ် ပြာပ်အာတုဲ ‘ယွံတဳလပိုဉ်တအ် မၞးတအ်ညးဂမၠိုၚ် လ္ပကဵုဒုၚ်ပယျ (လ္ပဒုၚ်ကျ) ခမဳဂှ်ညိ၊ ဩဝ်ချပ်ဂၞန်သဳကၠဳကဵု ညးမၞုံကဵုဇြဟတ် လောန်အိုတ်ညိ၊ ဟိုတ်ပွမချပ်ဂၞန်သဳကၠဳသာ်ဂှ် မၞးတအ်ညးဂမၠိုၚ် ကြက်ဒှ် ညးမၞုံကဵုပညာလတူဍေံ ညးစဳကၠးဆိုက်ဗ္ဒက်လတူဍေံ ညးမၞုံကဵုလၟိၚ်လညာတ်ဂၠိုၚ်လတူဍေံ သာတုဲဒှ်ညးသၟဟ်စောံလတူဍေံဂမၠိုၚ်အိုတ်ရ၊ လ္ပဖေက်ခမဳဂှ်အိုတ်ညိ၊ ပိုဲညးဂမၠိုၚ် လေဝ် ကြက်ဒှ်ဗော်သွး မၞးတအ်ညးဂမၠိုၚ်အိုတ်ရ’ ရဴဝွံ ဟီုသ္ဂးအိုတ်ရ။ ဟိုတ်ပွမဟီုသ္ဂးသာ်ဂှ် ပွမကယျာန်ဓဝါတ်သေက်ဇဵုဂမၠိုၚ် မဟွံကတဵုဒှ်ဏီလေဝ် ကတဵုဒှ်အိုတ်ရ၊ ပွမကယျာန်ဓဝါတ် သေက်ဇဵုဂမၠိုၚ် မကတဵုဒှ်တုဲလေဝ် ဒှ်ကၠုၚ်တၞဟ်နသၞဝဲ ဂၠိုၚ်လှဲတိုန်အိုတ်ရ။

သၚ် သ္ပတဇ္ဇနဳယကမ် ‘ပွမဘပဠ’ ကုခမဳမၞုံယၟုပဏ္ဍုက လောဟိတကဂမၠိုၚ်ရ၊ ယြဴကုတဳလပိုဉ်မွဲ သ္ဍိုက်မၠိုက် ပွမသ္ပ တဇ္ဇနဳယကမ် ‘ပွမဘပဠ’ ကုခမဳပဏ္ဍုက လောဟိတကဂမၠိုၚ်ရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵု ပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

မရနုက်ကဵုပိဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳပဏ္ဍုက လောဟိတကဂမၠိုၚ် အလဵုဇကုတအ် ကယျာန်ဓဝါတ်သေက်ဇဵု ဂတမတ်။ ပ ။ ဇရေၚ်ခမဳသအာၚ်ဂမၠိုၚ် မလေပ်သ္ပအဓိကိုရ် ပ္ဍဲသၚ် လေဝ် ပြာပ်အာတုဲ ‘ယွံတဳလပိုဉ်တအ် မၞးတအ်ညးဂမၠိုၚ် လ္ပကဵုဒုၚ်ပယျ (လ္ပဒုၚ်ကျ) ခမဳဂှ်ညိ၊ ဩဝ်ချပ်ဂၞန်သဳကၠဳကဵု ညးမၞုံကဵုဇြဟတ် လောန်အိုတ်ညိ၊ ဟိုတ်ပွမချပ်ဂၞန်သဳကၠဳသာ်ဂှ် မၞးတအ်ညးဂမၠိုၚ် ကြက်ဒှ် ညးမၞုံကဵုပညာလတူဍေံ ညးစဳကၠးဆိုက်ဗ္ဒက်လတူဍေံ ညးမၞုံကဵုလၟိၚ်လညာတ်ဂၠိုၚ်လတူဍေံ သာတုဲဒှ်ညးသၟဟ်စောံလတူဍေံဂမၠိုၚ်အိုတ်ရ၊ လ္ပဖေက်ခမဳဂှ်အိုတ်ညိ၊ ပိုဲညးဂမၠိုၚ် လေဝ် ကြက်ဒှ်ဗော်သွး မၞးတအ်ညးဂမၠိုၚ်အိုတ်ရ’ ရဴဝွံ ဟီုသ္ဂးအိုတ်ရ။ ဟိုတ်ပွမဟီုသ္ဂးသာ်ဂှ် ပွမကယျာန်ဓဝါတ်သေက်ဇဵုဂမၠိုၚ် မဟွံကတဵုဒှ်ဏီလေဝ် ကတဵုဒှ်အိုတ်ရ၊ ပွမကယျာန်ဓဝါတ် သေက်ဇဵုဂမၠိုၚ် မကတဵုဒှ်တုဲလေဝ် ဒှ်ကၠုၚ်တၞဟ်နသၞဝဲ ဂၠိုၚ်လှဲတိုန်အိုတ်ရ။

သၚ် သ္ပတဇ္ဇနဳယကမ် ‘ပွမဘပဠ’ ကုခမဳမၞုံယၟုပဏ္ဍုက လောဟိတကဂမၠိုၚ်ရ၊ ယြဴကုတဳလပိုဉ်မွဲ သ္ဍိုက်မၠိုက် ပွမသ္ပ တဇ္ဇနဳယကမ် ‘ပွမဘပဠ’ ကုခမဳပဏ္ဍုက လောဟိတကဂမၠိုၚ်ရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵု ပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

သၚ် ဂပ်ဝ်သ္ပ တဇ္ဇနဳယကမ် ‘ပွမဘပဠ’ ကုခမဳပဏ္ဍုက လောဟိတကဂမၠိုၚ်တုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ရ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်ကၞပ်သ္ၚောံသ္ၚိတ်ဇြ ရံဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” ရဴဝွံ (သ္ဒးကဵုတီရ ရဴဝွံ သ္ဂးရ)။
====၁.၁.၁။ ကမ်မဗွဲဓရ်စှ်ၜါ====
၄။	ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ် မဟွံဗဗွဲဓရ် ကမ်မဟွံညဳသၟဟ်သၟန်ကဵု ဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပပ္ဍဲကြဴမတ်၊ ပွမသ္ပ သီုဟွံသၟာန်သၟုက်၊ ပွမသ္ပ သီုဟွံဒုၚ်ဝန်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၁)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုတ်လလမ် ဗွဲဟွံဒးရးရ။ ပွမသ္ပ သီုဟွံဒးအာပတ်၊ ပွမသ္ပ နအာပတ်ဟွံသေၚ်ကဵု ဒေသနာဂါမ် ‘ဒေသနာတုဲဟွံအးၚး’၊ ပွမသ္ပ နအာပတ်မဟီုလၟိၚ်ဒေသနာတုဲ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၂)

(ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ် မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပ သီုဟွံစောဒနာ၊ ပွမသ္ပ သီုဟွံကဵုဗှ်ဗၞုဟ်၊ ပွမသ္ပ သီုဟွံပတိုန်အာပတ်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုလ်လလမ် ဗွဲဟွံဒးရးရ။ (၃)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုလ်လလမ် ဗွဲဟွံဒးရးရ။ ပွမသ္ပပ္ဍဲကြဴမတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၄)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုလ်လလမ် ဗွဲဟွံဒးရးရ။ ပွမသ္ပ သီုဟွံသၟာန်သၟုက်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံ ဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၅)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုလ်လလမ် ဗွဲဟွံဒးရးရ။ ပွမသ္ပ သီုဟွံဒုၚ်ဝန်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံ ဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၆)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုလ်လလမ် ဗွဲဟွံဒးရးရ။ ပွမသ္ပ သီုဟွံဒးအာပတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံ ဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၇)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုလ်လလမ် ဗွဲဟွံဒးရးရ။ ပွမသ္ပ နအာပတ်ဟွံသေၚ်ကဵုဒေသနာဂါမ် ‘ဒေသနာတုဲ ဟွံအးၚး’၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံ ဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၈)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုလ်လလမ် ဗွဲဟွံဒးရးရ။ ပွမသ္ပ နအာပတ်မဟီုလၟိၚ်ဒေသနာတုဲ၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံ ဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၉)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုလ်လလမ် ဗွဲဟွံဒးရးရ။ ပွမသ္ပ သီုဟွံစောဒနာ၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံ ဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၁၀)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုလ်လလမ် ဗွဲဟွံဒးရးရ။ ပွမသ္ပ သီုဟွံကဵုဗှ်ဗၞုဟ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံ ဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၁၁)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုလ်လလမ် ဗွဲဟွံဒးရးရ။ ပွမသ္ပ သီုဟွံပတိုန်အာပတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံ ဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၁၂)

✤ကမ်ဟွံဗဗွဲဓရ်စှ်ၜါတုဲရ။✤
====၁.၁.၂။ ကမ်မဗဗွဲဓရ်စှ်ၜါ====
၅။	ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပပ္ဍဲဂတမတ်၊ သၟာန်သၟုက်တုဲ ပွမသ္ပ၊ ဒုၚ်ဝန်တုဲ ပွမသ္ပ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၁)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပ နမဒးအာတ်ပတ်၊ ပွမသ္ပ နအာပတ်ဒေသနာဂါမ် ‘ဒေသနာတုဲအးၚး’၊ ပွမသ္ပ နအာပတ် မဟဂပ်ဝ်ဟီုလၟိၚ်ဒေသနာဏီ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၂)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ စောဒနာတုဲ ပွမသ္ပ၊ ကဵုဗှ်ဗၞုဟ်တုဲ ပွမသ္ပ၊ ပတိုန်အာပတ်တုဲ ပွမသ္ပ။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၃)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပ ပ္ဍဲဂတမတ်၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၄)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ သၟာန်သၟုက်တုဲ ပွမသ္ပ၊ ပွမသ္ပ နမညဳသာသၟဟ်သၟန်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၅)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပ နမဒုၚ်ဝန်၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၆)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပ နမဒးအာပတ်၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၇)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပ နအာပတ်ဒေသနာဂါမ် ‘ဒေသနာတုဲအးၚး’၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၈)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပ နအာပတ် မဟဂပ်ဝ်ဟီုလၟိၚ်ဒေသနာဏီ၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၉)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ စောဒနာတုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၁၀)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ကဵုဗှ်ဗၞုဟ်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၁၁)

ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပတိုန်အာပတ်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် တဇ္ဇနဳယကမ် ‘ပွမဘပဠ’ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၁၂)

✤ကမ်ဗဗွဲဓရ်စှ်ၜါတုဲရ။✤
====၁.၁.၃။ နွံပၟိက်မ္ဂး ကမ်ပသ္ပမာန်တြဴသာ်====
၆။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် သၚ်နွံပၟိက်သ္ပ တဇ္ဇနဳယကမ် ‘ပွမဘပဠ’ မ္ဂး သ္ပမာန်ရ။ ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စးအရေဝ်ဂၠိုၚ်တုဲ ပွမသ္ပအဓိကိုရ် ပ္ဍဲသၚ်၊ ဒိုဟ်ဓီု ဟွံစဳကၠးဆိုက်ဗ္ဒက် အာပတ်ဂၠိုၚ်ကၠာ ပွမဟွံမွဲကဵုအပိုၚ်အခြာ၊ ပွမပဒတဴမံၚ်စံၚ်နှဴရဴကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲ သပ္ပါယ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ (၁)
ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ ပ္ဍဲအရာသဳလမပြဲ ပွမသဳလလီုလာ်၊ ပ္ဍဲအရာဒ္ဂေတ်မပြဲ ပွမဒ္ဂေတ်လီုလာ်၊ ပ္ဍဲအရာကွေတ်ဝါဒမပြဲ ပွမကွေတ်ဝါဒလီုလာ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ (၂)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ ပွမဟီုဂရိုဟ်ကျာ်၊ ပွမဟီုဂရိုဟ်ဓရ်၊ ပွမဟီုဂရိုဟ်သၚ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ (၃)

ယွံခမဳတအ် ကုခမဳဂမၠိုၚ်ပိဂကူဂှ် သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ ခမဳမွဲဂကူဂှ် ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စး အရေဝ်ဂၠိုၚ်တုဲ လေပ်သ္ပအဓိကိုရ်ပ္ဍဲသၚ်၊ ခမဳမွဲဂကူဂှ် ဒှ်ညးဒိုဟ်ဓီု ဟွံစဳကၠးဆိုက်ဗ္ဒက် အာပတ်ဂၠိုၚ်ကၠာ ဟွံမွဲကဵုအပိုၚ်အခြာရ၊ ခမဳမွဲဂကူဂှ် ပဒတဴမံၚ်စံၚ်နှဴရဴ ကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲ သပ္ပါယ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ (၄)

ယွံခမဳတအ် ကုခမဳဂမၠိုၚ်ပိဂကူသအာၚ်လေဝ် သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ ခမဳမွဲဂကူဂှ် ပ္ဍဲအရာသဳလမပြဲ သဳလလီုလာ်ရ၊ ခမဳမွဲဂကူဂှ် ပ္ဍဲအရာဒ္ဂေတ်မပြဲ ဒ္ဂေတ်လီုလာ်ရ၊ ခမဳမွဲဂကူဂှ် ပ္ဍဲအရာကွေတ်ဝါဒမပြဲ ကွေတ်ဝါဒလီုလာ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ (၅)

ယွံခမဳတအ် ကုခမဳဂမၠိုၚ်ပိဂကူသအာၚ်လေဝ် သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ ခမွဲမွဲဂကူဂှ် ဟီုဂရိုဟ်ကျာ်ရ၊ ခမဳမွဲဂကူဂှ် ဟီုဂရိုဟ်ဓရ်ရ၊ ခမဳမွဲဂကူဂှ် ဟီုဂရိုဟ်သၚ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပတဇ္ဇနဳယကမ်မ္ဂး သ္ပမာန်ရ။ (၆)

✤နွံပၟိက်မ္ဂး ကမ်မသ္ပမာန်တြဴသာ်တုဲရ။✤
====၁.၁.၄။ ဒ္ဂေတ်ဝတ် ပ္ဍဲတဇ္ဇနဳယကမ် 'ပွမဘပဠ' စှ်ဒ္စါံသာ်====
၇။	ယွံခမဳတအ် ခမဳ မဒးဒုၚ်သ္ပတဇ္ဇနဳယကမ်ဂှ် ဒးဒ္ဂေတ်ဗွဲမဒးရးရ―

ကြက်သ္ဂးဂတဝွံတုန် ပ္ဍဲအရာမဒ္ဂေတ်ဂှ် ဒ္ဂေတ်ဝတ် မဒးဒ္ဂေတ်သ္ပ ဗွဲမဒးရးရးရောၚ်― (သ္ပအ္စာဥပဇ္ၛာယ်တုဲ) ဟဂပ်ဝ်ပကဵု ပယျၚ်ရ၊ ဟဂပ်ဝ်ကဵု နိဿယရ၊ ဟဂပ်ဝ်ကဵု သာမဏဳကၠောန်ၜိုတ်ရ၊ ဟဂပ်ဝ်သာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန် ခမဳဗြဴဂမၠိုၚ်ရ၊ ၜိုန်ဂွံဒုၚ်သၟိတ်လေဝ် ဟဂပ်ဝ်ကဵုဩဝါဒကဵုခမဳဗြဴဂမၠိုၚ်ရ၊ ဟွံထေက်ကဵုအာစိုပ်အာပတ် မထေက်ကဵုသ္ပတဇ္ဇနဳယကမ်ရ၊ အာပတ်သအာၚ်တၠုၚ်လအာတုပ်ကဵုဂှ်ကီု အာပတ်ယုတ်မာ ကြံၚ်မ္ၚိုဟ်လောန်လတူဂှ်ကီု ဟွံထေက်ကဵုအာစိုပ်ရ၊ ဟွံထေက်ကဵုဟီုဂရိုဟ်ကမ်ရ၊ ဟွံထေက်ကဵုဟီုဂရိုဟ် ခမဳသ္ပကမ်ဂမၠိုၚ်ရ၊ ဟွံထေက်ကဵုတန်ဒေါံဥပေါသ် ခမဳပကတတ်ရ၊ ပဝါရဏာလေဝ်ဟွံထေက်ကဵုတန်ဒေါံရ၊ ဟဂပ်ဝ် ပွမဒၠောံဗတောန်ရ၊ ဟွံထေက်ကဵုစွံပတန် ပ္ဍဲအရာဇၞော် သကိုပ်သကရ၊ ဟွံထေက်ကဵုအာတ်အခေါၚ်ရ၊ ဟွံထေက်ကဵုစောဒနာရ၊ ဟွံထေက်ကဵုဗှ်ဗၞုဟ်ရ၊ ဟွံထေက်ကဵုစိုန်သကီုနှဴရဴ ကေုာံ ခမဳပကတတ်ဂမၠိုၚ်ရ၊ (ဣဝွံတုန် ဒ္ဂေတ်ဝတ် မဒးဒ္ဂေတ်သ္ပဗွဲမဒးရောၚ်။)

✤ဒ္ဂေတ်ဝတ် ပ္ဍဲတဇ္ဇနဳယကမ် ‘ပွမဘပဠ’ စှ်ဒ္စါံသာ် တုဲရ။✤
====၁.၁.၅။ ဟိုတ်မဟွံထေက်ကဵုလလမ်စှ်ဒ္စါံသာ်====
၈။	ပ္ဍဲအခိၚ်ဂှ် သၚ် သ္ပတဇ္ဇနဳယကမ် ကုခမဳပဏ္ဍုက လောဟိတကဂမၠိုၚ်ရ၊ ခမဳဂမၠိုၚ် သၚ်မသ္ပလဝ် တဇ္ဇနဳယကမ်ဂှ် ဒ္ဂေတ်တဴ ဗွဲမဒးရးအိုတ်ရ၊ ဖျေံကၠေံတသော်မာန်ရ ‘မာန်စှေ်’ အိုတ်ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်အိုတ်ရ၊ ပြာပ်အာဇရေၚ်ခမဳဂမၠိုၚ်တုဲမ္ဂး―

“ယွံကောန်တၠတအ် ဟိုတ်နူသၚ်သ္ပလဝ် တဇ္ဇနဳယကမ်ဂှ်ရ ပိုဲညးဂမၠိုၚ် ဒ္ဂေတ်တဴ ဗွဲမဒးရးအိုတ်ရ၊ ဖျေံတေံတသော်မန်ရ ‘မာန်စှေ်’ အိုတ်ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠး နူကမ်အိုတ်ရ၊ ပိုဲညးဂမၠိုၚ် ပသာ်ထေက်ကဵုဒ္ဂေတ်သ္ပရော?” ရဴဝွံ သၟာန်သၟုက်အိုတ်ရ။ ဂရၚ်ပတီ ဟိုတ်ပရူပရာဝွံ ကုတဳလမၞုံပိုဥ်ကျာ်တြဲအိုတ်ရ။ ယွံခမဳတအ် ဒှ်သာ်ဂှ်မ္ဂး သၚ် ဩဝ်ကဵုလလမ်ကၠေံ တဇ္ဇနဳယကမ် ကုခမဳပဏ္ဍုက လောဟိတကဂမၠိုၚ်ညိ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဂှ် ဟွံထေက်ကဵုလလမ်ကၠေံ တဇ္ဇနဳယကမ်ရ၊ (ခမဳဂှ် သ္ပအ္စာဥပဇ္ၛာယ်တုဲ) ပကဵုပယျၚ်ရ၊ ကဵုနိဿယရ၊ ကဵုသာမဏဳကၠောန်ၜိုတ်ရ၊ သာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ကလိဂွံသၟိတ်တုဲ ဒၠောံဗတောန်ခမဳဗြဴဂမၠိုၚ်ရ။ ယွံခမဳတအ် ကုခမဳ မိုပေကေုာံအၚ်္ဂဂမၠိုၚ် မသုန်ပြကာဝွံ  ဟွံထေက်ကဵုလလမ်ကၠေံ တဇ္ဇနဳယကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာသအာၚ်လေဝ် ဟွံထေက်ကဵုလလမ်ကၠေံ တဇ္ဇနဳယကမ်ရ၊ (ခမဳဂှ်) အာစိုပ်အာပတ် မဒှ်ဟိုတ်သ္ပတဇ္ဇနဳယကမ်ရ၊ အာပတ်သအာၚ်တၠုၚ်လအာတုပ်ကဵုဂှ်ကဵုဒှ် အာပတ်ယုတ်မာ ကြံၚ်မ္ၚိုဟ်လောန်လတူဂှ်ကဵုဒှ် အာစိုပ်ရ၊ ဟီုဂရိုဟ်ကမ်ရ၊ ဟီုဂရိုဟ် ခမဳသ္ပကမ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာဝွံ ဟွံထေက်ကဵုလလမ်ကၠေံ တဇ္ဇနဳယကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဂှ် ဟွံထေက်ကဵုလလမ်ကၠေံတဇ္ဇနဳယကမ်ရ၊ (ခမဳဂှ်) တန်ဒေါံဥပေါသ် ခမဳသကတတ်ရ၊ တန်ဒေါံပဝါရဏာရ၊ သ္ပပွမဒၠောံဗတောန်ရ၊ ဂိုၚ်ကေတ်အရာဇၞော်သကိုပ်သကရ၊ အာတ်အခေါၚ်ရ၊ စောဒနာရ၊ ကဵုဗှ်ဗၞုဟ်ရ၊ ကဵုစိုန်သကီုနှဴရဴကေုာံခမဳပကတတ်ဂမၠိုၚ်ရ။ ယွံခမဳတအ် မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဝွံ ဟွံထေက်ကဵုလလမ်ကၠေံ တဇ္ဇနဳယကမ်ရ။

✤ဟိုတ်မဟွံထေက်ကဵုလလမ်စှ်ဒ္စါံသာ် တုဲရ။✤
====၁.၁.၆။ ဟိုတ်မထေက်ကဵုလလမ်ကၠေံ တဇ္ဇနဳယကမ်စှ်ဒ္စါံသာ်====
၉။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဂှ် ဒးကဵုလလမ်ကၠေံ တဇ္ဇနဳယကမ်ရ၊ (ခမဳဂှ် သ္ပအ္စာဥပဇ္ၛာယ်တုဲ) ဟွံပကဵုပယျၚ်ရ၊ ဟွံကဵုနိဿယရ၊ ဟွံကဵုသာမဏဳကၠောန်ၜိုတ်ရ၊ ဟွံသာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ၜိုန်ကလိဂွံသၟိတ်လေဝ် ဟွံဒၠောံဗတောန်ခမဳဗြဴဂမၠိုၚ် မသုန်ပြကာဝွံ ဒးကဵုလလမ်ကၠေံ တဇ္ဇနဳယကမ်ရ။

ယွံခမဳတအ် ကုခမဳမဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာသအာၚ်လေဝ် ဒးကဵုလလမ်ကၠေံ တဇ္ဇနဳယကမ်ရ၊ (ခမဳဂှ်) ဟွံအာစိုပ် အာပတ်မဒှ်ဟိုတ်သ္ပ တဇ္ဇနဳယကမ်ရ၊ အာပတ်သအာၚ်တၠုၚ်လအာတုပ်ကဵုဂှ်ကဵုဒှ် အာပတ်မယုတ်မာ ကြံၚ်မ္ၚိုဟ်လောန်လတူဂှ်ကဵုဒှ် ဟွံအာစိုပ်ရ၊ ဟွံဟီုဂရိုဟ်ကမ်ရ၊ ဟွံဟီုဂရိုဟ် ခမဳသ္ပကမ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴကေုာံအၚ်္ဂဂမၠိုၚ် မသုန်ပြကာဝွံ ဒးကဵုလလမ်ကၠေံ တဇ္ဇနဳယကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဂှ် ဒးကဵုလလမ်ကၠေံ တဇ္ဇနဳယကမ်ရ၊ (ခမဳဂှ်) ဟွံတန်ဒေါံဥပေါသ် ခမဳပကတတ်ရ၊ ဟွံတန်ဒေါံပဝါရဏာရ၊ ဟွံသ္ပ ပွမဒၠောံဗတောန်ရ၊ ဟွံဂိုၚ်ကေတ်အရာဇၞော်သကိုပ်သကရ၊ ဟွံအာတ်အခေါၚ်ရ၊ ဟွံစောဒနာရ၊ ဟွံကဵုဗှ်ဗၞုဟ်ရ၊ ဟွံကဵုစိုပ်သကီုနှဴရဴ ကေုာံခမဳပကတတ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် ဒ္စါံပြကာဝွံ ဒးကဵုလလမ်ကၠေံ တဇ္ဇနဳယကမ်ရ။

✤ ဟိုတ်မထေက်ကဵုလလမ်ကၠေံ တဇ္ဇနဳယကမ်စှ်ဒ္စါံသာ်တုဲရ။✤

၁၀။	ယွံခမဳတအ် ရဴဝွံ ဒးကဵုလလမ်ရ၊ ယွံခမဳတအ် ခမဳပဏ္ဍုက လောဟိတကဂမၠိုၚ်ဂှ် ပြာပ်အာဇရေၚ်သၚ်တုဲ လ္ၜက်ကၠေဟ်ပတိုန်သ္ၚာကၞေဟ် ပ္ဍဲလတူပၞးပါဲမွဲလပါ် လ္ၚောဝ်ဒၠးဇိုၚ် ခမဳဇၞော်ဂမၠိုၚ်တုဲ ဂဇအ်ဒၟံၚ်ဗွဲလံက်ဂဇုန် သီုမပၚ်ပတိုန်ခၠအ်သၟိပ်တဲဂှ် ဒးဂရၚ်ပတီ ရဴဝွံရ―

“ယွံတဳလပိုဉ်တအ် ဟိုတ်နူသၚ်သ္ပလဝ် တဇ္ဇနဳယကမ်ဂှ်ရ ပိုဲဍိုက်တအ်ညးဂမၠိုၚ် ဒ္ဂေတ်တဴဗွဲမဒးရးအိုတ်ရ၊ ဖျေံကၠေံတသော်မာန်ရ ‘မာန်စှေ်’ အိုတ်ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠး နူကမ်အိုတ်ရ၊ အာတ်အခေါၚ်ပွမလလမ်ကၠေံ တဇ္ဇနဳယကမ်အိုတ်ရ” ရဴဝွံ ဒးသ္ဂးရ။ မရနုက်ကဵု ၜါဝါလေဝ် ဒးအာတ်အခေါၚ်ရ။ မရနုက်ကဵု ပိဝါလေဝ် ဒးအာတ်အခေါၚ်။
ခမဳ စဳကၠးဆိုက်ဗ္ဒက်တုဲ မၞုံကဵုအစောံသတ္တိဂှ် သ္ဒးကဵုသၚ်တီရ―

“ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ဟိုတ်နူသ္ပလဝ် တဇ္ဇနဳယကမ်ဂှ်ရ ခမဳပဏ္ဍုက လောဟိတကဂမၠိုၚ်ဝွံ ဒ္ဂေတ်တဴ ဗွဲမဒးရးအိုတ်ရ၊ ဖျေံကၠေံတသော်မာန်ရ ‘မာန်စှေ်’ အိုတ်ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠး နူကမ်အိုတ်ရ၊ အာတ်အခေါၚ်ပွမလလမ်ကၠေံ တဇ္ဇနဳယကမ်အိုတ်ရ၊ ကမ်မၞုံကဵုအခိၚ်မဗဗွဲ ကုသၚ် ယဝ်ဒှ်မ္ဂး၊ သၚ်ကဵုလလမ်ကၠေံ တဇ္ဇနဳယကမ် ကုခမဳပဏ္ဍုက လောဟိတကဂမၠိုၚ်ရ၊ ဣဝွံတုန် ပွမကဵုတီရောၚ်။

ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳပဏ္ဍုက လောဟိတကဂမၠိုၚ်ဝွံ ဟိုတ်နူသၚ်သ္ပလဝ် တဇ္ဇနဳယကမ်ဂှ်ရ ဒ္ဂေတ်တဴ ဗွဲမဒးရးအိုတ်ရ၊ ဖျေံကၠေံတသော်မာန်ရ ‘မာန်စှေ်’ အိုတ်ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်အိုတ်ရ၊ အာတ်အခေါၚ် ပွမလလမ်ကၠေံ တဇ္ဇနဳယကမ်အိုတ်ရ၊ သၚ် ကဵုလလမ်ကၠေံ တဇ္ဇနဳယကမ် ကုခမဳပဏ္ဍုက လောဟိကဂမၠိုၚ်ရ၊ ယြဴကုတဳလပိုဉ်မွဲ သ္ဍိုက်မၠိုက် ပွမကဵုလလမ်ကၠေံ တဇ္ဇနဳယကမ် ကုခမဳပဏ္ဍုက လောဟိတကဂမၠိုၚ်ရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

မရနုက်ကဵုၜါဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳပဏ္ဍုက လောဟိတကဂမၠိုၚ်ဝွံ ဟိုတ်နူသၚ်သ္ပလဝ် တဇ္ဇနဳယကမ်ဂှ်ရ ဒ္ဂေတ်တဴ ဗွဲမဒးရးအိုတ်ရ၊ ဖျေံကၠေံတသော်မာန်ရ ‘မာန်စှ်ေ’ အိုတ်ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်အိုတ်ရ၊ အာတ်အခေါၚ် ပွမလလမ်ကၠေံ တဇ္ဇနဳယကမ်အိုတ်ရ၊ သၚ် ကဵုလလမ်ကၠေံ တဇ္ဇနဳယကမ် ကုခမဳပဏ္ဍုက လောဟိကဂမၠိုၚ်ရ၊ ယြဴကုတဳလပိုဉ်မွဲ သ္ဍိုက်မၠိုက် ပွမကဵုလလမ်ကၠေံ တဇ္ဇနဳယကမ် ကုခမဳပဏ္ဍုက လောဟိတကဂမၠိုၚ်ရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

မရနုက်ကဵုပိဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳပဏ္ဍုက လောဟိတကဂမၠိုၚ်ဝွံ ဟိုတ်နူသၚ်သ္ပလဝ် တဇ္ဇနဳယကမ်ဂှ်ရ ဒ္ဂေတ်တဴ ဗွဲမဒးရးအိုတ်ရ၊ ဖျေံကၠေံတသော်မာန်ရ ‘မာန်စှေ်’ အိုတ်ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်အိုတ်ရ၊ အာတ်အခေါၚ် ပွမလလမ်ကၠေံ တဇ္ဇနဳယကမ်အိုတ်ရ၊ သၚ် ကဵုလလမ်ကၠေံ တဇ္ဇနဳယကမ် ကုခမဳပဏ္ဍုက လောဟိကဂမၠိုၚ်ရ၊ ယြဴကုတဳလပိုဉ်မွဲ သ္ဍိုက်မၠိုက် ပွမကဵုလလမ်ကၠေံ တဇ္ဇနဳယကမ် ကုခမဳပဏ္ဍုက လောဟိတကဂမၠိုၚ်ရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

သၚ် ဂပ်ဝ်ကဵုလလမ်ကၠေံ တဇ္ဇနဳယကမ် ကုခမဳပဏ္ဍုက လောဟိတကဂမၠိုၚ်တုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ရ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်သ္ၚောံသ္ၚိတ်ဇြရဴဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” ရဴဝွံ (သ္ဒးကဵုတီရ ရဴဝွံ သ္ဂးရ)။

❀တဇ္ဇနဳယကမ် ‘ပွမဘပဠ’ ပဌမတုဲရ။❀

===၁.၂။ နိယဿကမ်===
၁၁။	ပ္ဍဲအခိၚ်ဂှ် တဳလပိုဉ်သေယျသက ဒိုဟ်ဓီုရ၊ ဟွံစဳကၠးဆိုက်ဗ္ဒက်ရ၊ ဒှ်ညးအာပတ်ဂၠိုၚ်ကၠာ ဟွံမွဲကဵုအပိုၚ်အခြာရ၊ ပဒတဴမံၚ်စံၚ်နှဴရဴကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်ရ၊ ခမဳဂမၠိုၚ် သီုမကဵုတဴပြဝး သီုမတံၚ်ဓဇက်တမ် သီုမကဵုတဴမာနတ် သီုမကော်ပၠုပ်အဗ္ဘာန် ဒးသ္ပဂဗုဓ်လွဳပရာ လၟိုန်အခါဟွံပိုတ်အိုတ်ရ။

ခမဳပၟိက်အောန်ဂမၠိုၚ် “တဳလပိုဉ်သေယျသက မုဟိုတ် ဒိုဟ်ဓီုတုဲ ဒှ်ညးဟွံစဳကၠး ဆိုက်ဗ္ဒက် ဒှ်ညးအာပတ်ဂၠိုၚ်ကၠာ ဟွံမွဲကဵုအပိုၚ်အခြာရော? ပဒတဴမံၚ်စံၚ်နှဴရဴကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်ရော? ခမဳဂမၠိုၚ် သီုမကဵုတဴပြဝး သီုမတံၚ် ဓဇက်တမ် သီုမကဵုတဴမာနတ် သီုမကော်ပၠုပ်အဗ္ဘာန်  ဒးသ္ပဂဗုဓ်လွဳပရာ လၟိုန်အခါဟွံပိုတ်အိုတ်ရော?” ရဴဝွံ ဟီုဂရိုဟ်အိုတ်ရ၊ ပျုတ်ဗ္ဒေက်အိုတ်ရ၊ ဟီုထ္ၜးဒုဟ်အိုတ်ရ။

ပ္ဍဲအခိၚ်ဂှ် ခမဳဂမၠိုၚ်ဂှ် ဂရၚ်ပတီ ဟိုတ်ပရူပရာဝွံ ကုတဳလမၞုံပိုဉ်ကျာ်တြဴအိုတ်ရ။ ပ္ဍဲအခိၚ်ဂှ် ဟိုတ်နူဟိုတ်အရာဝွံ တဳလမၞုံပိုဉ်ကျာ်တြဲ ကဵုခမဳသၚ် ကောံဓရီုတုဲမ္ဂး―

“ယွံခမဳတအ် ခမဳသေယျသကဂှ် ဒိုဟ်ဓီုရ၊ ဟွံစဳကၠးဆိုက်ဗ္ဒက်ရ၊ ဒှ်ညးအာပတ်ဂၠိၚ်ကၠာ ဟွံမွဲကဵုအပိုၚ်အခြာရ၊ ပဒတဴမံၚ်စံၚ်နှဴရဴကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်ရ၊ သီုမကဵုတဴပြဝး သီုမတံၚ် ဓဇက်တမ် သီုမကဵုတဴမာနတ် သီုမကော်ပၠုပ်အဗ္ဘာန် ဒးသ္ပဂဗုဓ်လွဳပရာ လၟိုန်အခါဟွံပိုတ်အိုတ်ရဟီုဂှ် ဍာံပြဟာ” ရဴဝွံ စၟဳစၟတ်သၟာန်သၟုက် ခမဳဂမၠိုၚ်ရ။

ဍာံပြရ ယွံကျာ်မၞုံပိုဉ် ရဴဝွံ (ဂရၚ်ပတီအိုတ်ရ)။

တဳလမၞုံပိုဉ်ကျာ်တြဲ မပတၠပိုဥ်တြဴပြကာ ဟီုဂရိုဟ်ရ၊ “ယွံခမဳတအ် ဟွံထေက်ကုတြုံ မလ္ၚုသၟး (နူမဂ်ဖိုလ်) ဂှ်ရ၊ ဟွံဗဗွဲရ၊ ဟွံသပ္ပါယ်ရ၊ အာကာရအရာခမဳတအ် ဟွံသေၚ်ရ၊ ဟွံဂပ်ဝ်ရ၊ ဟွံထေက်ကဵုသ္ပရ၊ ယွံခမဳတအ် တြုံမလ္ၚုသၟး (နူမဂ်ဖိုလ်) ဂှ် မုဟိုတ် ဒိုဟ်ဓီုတုဲ ဒှ်ညးဟွံစဳကၠးဆိုက်ဗ္ဒက် ဒှ်ညးအာပတ်ဂၠိုၚ်ကၠာ ဟွံမွဲကဵုအပိုၚ်အခြာရော? ပဒတဴမံၚ်စံၚ်နှဴရဴကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်ရော? ခမဳဂမၠိုၚ် သီုမကဵုတဴပြဝး သီုမတံၚ်ဓဇက်တမ် သီုမကဵုတဴမာနတ် သီုမကော်ပၠုပ်အဗ္ဘာန် ဒးသ္ပဂဗုဓ်လွဳပရာ လၟိုန်အခါဟွံပိုတ်အိုတ်ရော? ယွံခမဳတအ် (ပွသေယျသကသ္ပဒးဝွံ) ကုညးဟွံလျုၚ်ဇြုၚ်သ္ဍိုက်ဂမၠိုၚ်ဏီ တၞဟ်နပွမကဵုလျုၚ်ဇြုၚ်သ္ဍိုက်ကီု။ ပ ။ ဟီုဂရိုဟ်တုဲ တွံကဵုဂလာန်ဓရ်တုဲမ္ဂး―

ယွံခမဳတအ် ဒှ်သာ်ဂှ်မ္ဂး သၚ် ဩဝ်သ္ပနိယဿကမ် ကုခမဳသေယျသက ရဴဝွံမ္ဂး “တၠအဲ ဒးနိဿယ်ဗ္ဒာဲတုဲ ပဒတဴရ” ညိ ရဴဝွံ သ္ဂးကဵုခမဳဂမၠိုၚ်ရ။ (နိယဿကမ်― ပွမသ္ပညံၚ်ဟွံဂွံ အခေါၚ်ပဒတဴ အတိုၚ်ပၟိက်ဇကု မိက်သ္ဂးရ။) 

ယွံခမဳတအ် ရဴဝွံ ဒးသ္ပရ၊ ဗွဲကိုပ်ကၠာ ဒးစောဒနာ ခမဳသေယျသကရ၊ စောဒနာတုဲ ပ္ဍဲကြဴ ဒးကဵုဗှ်ဗၞုဟ်ရ၊ ကဵုဗှ်ဗၞုဟ်တုဲပ္ဍဲကြဴ ဒးပတိုန်အာပတ်ရ၊ ပတိုန်အာပတ်တုဲပ္ဍဲကြဴ ခမဳစဳကၠးဆိုက်ဗ္ဒက်တုဲ မၞုံကဵုအစောံသတ္တိဂှ် သ္ဒးကဵုသၚ်တီရ။

၁၂။	“ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသေယျသကဝွံ ဒိုဟ်ဓီုရ၊ ဟွံစဳကၠးဆိုက်ဗ္ဒက်ရ၊ ဒှ်ညးအာပတ်ဂၠိုၚ်ကၠာ ဟွံမွဲကဵုအပိုၚ်အခြာရ၊ ပဒတဴမံၚ်စံၚ်နှဴရဴ ကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်ရ၊ ခမဳဂမၠိုၚ်သီုမကဵုတဴပြဝး သီုမတံၚ်ဓဇက်တမ် သီုမကဵုတဴမာနတ်  သီုမကော်ပၠုပ်အဗ္ဘာန် ဒးသ္ပဂဗုဓ်လွဳပရာလၟိုန်အခါ ဟွံပိုတ်အိုတ်ရ၊ ကမ်မၞုံကဵုအခိၚ်မဗဗွဲ ကုသၚ် ယဝ်ဒှ်မ္ဂး၊ သၚ် သ္ပနိယဿကမ်ကုခမဳ သေယျသက ရဴဝွံမ္ဂး ‘တၠအဲ ဒးနိဿယ်ဗ္ဒာဲတုဲ ပဒတဴရ’ ဣဝွံတုန် ပွမကဵုတီရောၚ်။

ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသေယျသကဝွံ ဒိုဟ်ဓီုရ၊ ဟွံစဳကၠးဆိုက်ဗ္ဒက်ရ၊ ဒှ်ညးအာပတ်ဂၠိုၚ်ကၠာ ဟွံမွဲကဵုအပိုၚ်အခြာရ၊ ပဒတဴမံၚ်စံၚ်နှဴရဴ ကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်ရ၊ ခမဳဂမၠိုၚ်သီုမကဵုတဴပြဝး သီုမတံၚ်ဓဇက်တမ် သီုမကဵုတဴမာနတ် သီုမကော်ပၠုပ်အဗ္ဘာန် ဒးသ္ပဂဗုဓ်လွဳပရာလၟိုန်အခါ ဟွံပိုတ်အိုတ်ရ၊ ကမ်မၞုံကဵုအခိၚ်မဗဗွဲ ကုသၚ် ယဝ်ဒှ်မ္ဂး၊ သၚ် သ္ပနိယဿကမ်ကုခမဳ သေယျသက ရဴဝွံမ္ဂး ‘တၠအဲ ဒးနိဿယ်ဗ္ဒာဲတုဲ ပဒတဴရ’၊ ယြဴကုတဳလပိုဉ်မွဲ သ္ဍိုက်မၠိုက် ပွမသ္ပနိယဿကမ် ကုခမဳသေယျသက ရဴဝွံမ္ဂး ‘တၠအဲ ဒးနိဿယ်ဗ္ဒာဲတုဲ ပဒတဴရ’၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵု ပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

မရနုက်ကဵုၜါဝါလေဝ် ဟီုသ္ဂးဟိုတ်ဂှ်ရ။ ပ ။ မရနုက်ကဵုပိဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသေယျသကဝွံ ဒိုဟ်ဓီုရ၊ ဟွံစဳကၠးဆိုက်ဗ္ဒက်ရ၊ ဒှ်ညးအာပတ်ဂၠိုၚ်ကၠာ ဟွံမွဲကဵုအပိုၚ်အခြာရ၊ ပဒတဴမံၚ်စံၚ်နှဴရဴ ကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်ရ၊ ခမဳဂမၠိုၚ်သီုမကဵုတဴပြဝး သီုမတံၚ်ဓဇက်တမ် သီုမကဵုတဴမာနတ်  သီုမကော်ပၠုပ်အဗ္ဘာန် ဒးသ္ပဂဗုဓ်လွဳပရာလၟိုန်အခါ ဟွံပိုတ်အိုတ်ရ၊ ကမ်မၞုံကဵုအခိၚ်မဗဗွဲ ကုသၚ် ယဝ်ဒှ်မ္ဂး၊ သၚ် သ္ပနိယဿကမ်ကုခမဳ သေယျသက ရဴဝွံမ္ဂး ‘တၠအဲ ဒးနိဿယ်ဗ္ဒာဲတုဲ ပဒတဴရ’ယြဴကုတဳလပိုဉ်မွဲ သ္ဍိုက်မၠိုက် ပွမသ္ပနိယဿကမ် ကုခမဳသေယျသက ရဴဝွံမ္ဂး ‘တၠအဲ ဒးနိဿယ်ဗ္ဒာဲတုဲ ပဒတဴရ’၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵု ပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။ 

သၚ် ဂပ်ဝ်သ္ပနိယဿကမ် ကုခမဳသေယျသက ရဴဝွံမ္ဂး ‘တၠအဲ ဒးနိဿယ်ဗ္ဒာဲတုဲ ပဒတဴရ’ တုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ရ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်ကၞပ်သ္ၚောံ သ္ၚိတ်ဇြရဴဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” (သ္ဒးကဵုတီရ ရဴဝွံ သ္ဂးရ)။
====၁.၂.၁။ ကမ်ဟွံဗဗွဲဓရ် စှ်ၜါ====
၁၃။	ယွံခမဳတအ် နိယဿကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပပ္ဍဲကြဴမတ်၊ ပွမသ္ပသီုဟွံသၟာန်သၟုက်၊ ပွမသ္ပသီုဟွံဒုၚ်ဝန်။ ယွံခမဳတအ် နိယဿကမ် မဍိုက်ပေၚ်တဴကေုာံ အၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၁)

ယွံခမဳတအ် နိယဿကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပ ဟီုဟွံဒးအာပတ်၊ ပွမသ္ပ နအာပတ်ဟွံသေၚ်ကဵုဒေသနာဂါမ်၊ ပွမသ္ပ နအာပတ်မဟီုလၟိၚ်ဒေသနာတုဲ။ ယွံခမဳတအ် နိယဿကမ် မဍိုက်ပေၚ်တဴကေုာံ အၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၂)

ယွံခမဳတအ် နိယဿကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပ သီုဟွံစောဒနာ၊ ပွမသ္ပ သီုဟွံကဵုဗှ်ဗၞုဟ်၊ ပွမသ္ပ သီုဟွံပတိုန်အာပတ်။ ယွံခမဳတအ် နိယဿကမ် မဍိုက်ပေၚ်တဴကေုာံ အၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၃)

ယွံခမဳတအ် သအာၚ်လေဝ်။ ပ ။ ပွမသ္ပ ပ္ဍဲကြဴမတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၄)

ယွံခမဳတအ် သအာၚ်လေဝ်။ ပ ။ ပွမသ္ပ သီုဟွံသၟာန်သၟုက်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၅)

ယွံခမဳတအ် သအာၚ်လေဝ်။ ပ ။ ပွမသ္ပ သီုဟွံဒုၚ်ဝန်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၆)

ယွံခမဳတအ် သအာၚ်လေဝ်။ ပ ။ ပွမသ္ပ သီုဟွံဒးအာပတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၇)

ယွံခမဳတအ် သအာၚ်လေဝ်။ ပ ။ ပွမသ္ပ နအာပတ်ဟွံသေၚ်ကဵုဒေသနာဂါမ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၈)

ယွံခမဳတအ် သအာၚ်လေဝ်။ ပ ။ ပွမသ္ပ နအာပတ်မဟီုလၟိၚ်ဒေသနာတုဲ၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၉)

ယွံခမဳတအ် သအာၚ်လေဝ်။ ပ ။ ပွမသ္ပ သီုဟွံစောဒနာ၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၁၀)

ယွံခမဳတအ် သအာၚ်လေဝ်။ ပ ။ ပွမသ္ပ သီုဟွံကဵုဗှ်ဗၞုဟ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၁၁)

ယွံခမဳတအ် နိယဿကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသာသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပ သီုဟွံ ပတိုန်အာပတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် နိယဿကမ်မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၁၂)

✤ကမ်ဟွံဗဗွဲဓရ်စှ်ၜါတုဲရ။✤ 

====၁.၂.၂။ ကမ်ဗဗွဲဓရ် စှ်ၜါ====
၁၄။	ယွံခမဳတအ် နိယဿကမ် မဍိုက်ပေၚ်တဴကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပပ္ဍဲဂတမတ်၊ သၟာန်သၟုက်တုဲ ပွမသ္ပ၊ ဒုၚ်ဝန်တုဲ ပွမသ္ပ။ ယွံခမဳတအ် နိယဿကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၁)

ယွံခမဳတအ် နိယဿကမ် မဍိုက်ပေၚ်တဴကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပ နမဒးအာပတ်၊ ပွမသ္ပ နအာပတ်ဒေသနာဂါမ်၊ ပွမသ္ပ နအာပတ်မဟဂပ်ဝ်ဟီုလၟိၚ်ဒေသနာဏီ။ ယွံခမဳတအ် နိယဿကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၂)

ယွံခမဳတအ် နိယဿကမ် မဍိုက်ပေၚ်တဴကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ စောဒနာတုဲ ပွမသ္ပ၊ ကဵုဗှ်ဗၞုဟ်တုဲ ပွမသ္ပ၊ ပတိုန်အာပတ်တုဲ ပွမသ္ပ။ ယွံခမဳတအ် နိယဿကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ (၃)

ယွံခမဳတအ် သအာၚ်လေဝ် ။ ပ ။ ပွမသ္ပ ပ္ဍဲဂတမတ်၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန်။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၄)

ယွံခမဳတအ် သအာၚ်လေဝ် ။ ပ ။ သၟာန်သၟုက်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန်။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၅)

ယွံခမဳတအ် သအာၚ်လေဝ် ။ ပ ။ ဒုၚ်ဝန်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန်။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၆)

ယွံခမဳတအ် သအာၚ်လေဝ် ။ ပ ။ ပွမသ္ပ နမဒးအာပတ်၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန်။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၇)

ယွံခမဳတအ် သအာၚ်လေဝ် ။ ပ ။ ပွမသ္ပ နအာပတ်ဒေသနဂါမ်၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန်။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၈)

ယွံခမဳတအ် သအာၚ်လေဝ် ။ ပ ။ ပွမသ္ပ နအာပတ်မဟဂပ်ဝ်ဟီုလၟိၚ်ဒေသနာဏီ၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန်။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၉)

ယွံခမဳတအ် သအာၚ်လေဝ် ။ ပ ။ စောဒနာတုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန်။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၁၀)

ယွံခမဳတအ် သအာၚ်လေဝ် ။ ပ ။ ကဵုဗှ်ဗၞုဟ်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန်။ ယွံခမဳတအ် ကေုာံအၚ်္ဂဂမၠိုၚ်ပိသာ်ဝွံ ။ ပ ။ (၁၁)

ယွံခမဳတအ် နိယဿကမ် မဍိုက်ပေၚ်တဴကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပတိုန်အာပတ်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် နိယဿကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသာသၟဟ်သၟန်ကဵုဝိနယ် ကမ်မကဵု ၜိုဟ်လလမ် ဗွဲမဒးရးရ။ (၁၂)

✤ကမ်ဗဗွဲဓရ်စှ်ၜါတုဲရ။✤

====၁.၂.၃။ နွံပၟိက်မ္ဂး ကမ်မသ္ပမာန်တြဴသာ်====
၁၅။	ယွံခမဳတအ် ကုခမဳ မဍိုက်ပေၚ်တဴကေုာံအၚ်္ဂဂမၠိုၚ်ပိသာ်ဂှ် သၚ်နွံပၟိက်သ္ပနိယဿကမ်မ္ဂး သ္ပမာန်ရ။ ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စး အရေဝ်ဂၠိုၚ်တုဲ ပွမသ္ပအဓိကိုရ် ပ္ဍဲသၚ်၊ ဒိုဟ်ဓီု ဟွံစဳကၠးဆိုက်ဗ္ဒက် အာပတ်ဂၠိုၚ်ကၠာ ပွမဟွံမွဲကဵုအပိုၚ်အခြာ၊ ပွမပဒတဴ မံၚ်စံၚ်နှဴရဴ ကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပနိယဿကမ်မ္ဂး သ္ပမာန်ရ။ (၁)

ယွံခမဳတအ် ကုခမဳ မဍိုက်ပေၚ်တဴကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပနိယဿကမ်မ္ဂး သ္ပမာန်ရ။ ပ္ဍဲအရာသဳလမပြဲ ပွမသဳလလီုလာ်၊ ပ္ဍဲအရာဒ္ဂေတ်မပြဲ ပွမဒ္ဂေတ်လီုလာ်၊ ပ္ဍဲအရာကွေတ်ဝါဒမပြဲ ပွမကွေတ်ဝါဒလီုလာ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပနိယဿကမ်မ္ဂး သ္ပမာန်ရ။ (၂)

ယွံခမဳတအ် ကုခမဳ မဍိုက်ပေၚ်တဴကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပနိယဿကမ်မ္ဂး သ္ပမာန်ရ။ ပွမဟီုဂရိုဟ်ကျာ်၊ ပွမဟီုဂရိုဟ်ဓရ်၊ ပွမဟီုဂရိုဟ်သၚ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပနိယဿကမ်မ္ဂး သ္ပမာန်ရ။ (၃)

ယွံခမဳတအ် ကုခမဳဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပနိယဿကမ်မ္ဂး သ္ပမာန်ရ။ ခမဳမွဲဂကူဂှ် ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စး အရေဝ်ဂၠိုၚ်တုဲ လေပ်သ္ပအဓိကိုရ်ပ္ဍဲသၚ်ရ၊ ခမဳမွဲဂကူဂှ် ဒှ်ညးဒိုဟ်ဓီု ဟွံစဳကၠးဆိုက်ဗ္ဒက် အာပတ်ဂၠိုၚ်ကၠာ ဟွံမွဲကဵုအပိုၚ်အခြာရ၊ ခမဳမွဲဂကူဂှ် ပဒတဴမံၚ်စံၚ်နှဴရဴကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပနိယဿကမ်မ္ဂး သ္ပမာန်ရ။ (၄)

ယွံခမဳတအ် ကုခမဳဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပနိယဿကမ်မ္ဂး သ္ပမာန်ရ။ ခမဳမွဲဂကူဂှ် ပ္ဍဲအရာသဳလမပြဲ သဳလလီုလာ်ရ၊ ခမဳမွဲဂကူဂှ် ပ္ဍဲအရာဒ္ဂေတ်မပြဲ ဒ္ဂေတ်လီုလာ်ရ၊ ခမဳမွဲဂကူ ပ္ဍဲအရာကွေတ်ဝါဒမပြဲ ကွေတ်ဝါဒလီုလာ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပနိယဿကမ်မ္ဂး သ္ပမာန်ရ။ (၅)

ယွံခမဳတအ် ကုခမဳဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပနိယဿကမ်မ္ဂး သ္ပမာန်ရ။ ခမဳမွဲဂကူဂှ် ဟီုဂရိုဟ်ကျာ်ရ၊ ခမဳမွဲဂကူဂှ် ဟီုဂရိုဟ်ဓရ်ရ၊ ခမဳမွဲဂကူဂှ် ဟီုဂရိုဟ်သၚ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပနိယဿကမ်မ္ဂး သ္ပမာန်ရ။ (၆)

✤ နွံပၟိက်မ္ဂး ကမ်မသ္ပမာန်တြဴသာ် တုဲရ။✤

====၁.၂.၄။ ဒ္ဂေတ်ဝတ် ပ္ဍဲနိယဿကမ်စှ်ဒ္စါံသာ်====
၁၆။	ယွံခမဳတအ် ခမဳ မဒးဒုၚ်သ္ပနိယဿကမ်ဂှ် ဒးဒ္ဂေတ်ဗွဲမဒးရးရ―

ကြက်သ္ဂးဂတဝွံတုန် ပ္ဍဲအရာမဒ္ဂေတ်ဂှ် ဒ္ဂေတ်ဝတ်မဒးဒ္ဂေတ်သ္ပဗွဲမဒးရးရောၚ် ― (သ္ပအ္စာဥပဇ္ၛာယ်တုဲ) ဟဂပ်ဝ်ကဵုပယျၚ်ရ၊ ဟဂပ်ဝ်ကဵုနိဿယရ၊ ဟဂပ်ဝ်ကဵုသာမဏဳကၠောန်ၜိုတ်ရ၊ ဟဂပ်ဝ်သာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ၜိုန်ဂွံဒုၚ်သၟိတ်လေဝ် ဟဂပ်ဝ်ကဵုဩဝါဒကဵုခမဳဗြဴဂမၠိုၚ်ရ၊ ဟွံထေက်ကဵုအာစိုပ် အာပတ်မထေက်ကဵု သ္ပနိယဿကမ်ရ၊ အာပတ်သအာၚ် တၠုၚ်လအာတုပ်ကဵုဂှ်ကီု အာပတ်ယုတ်မာ ကြံၚ်မ္ၚိုဟ်လောန်လတူဂှ်ကီု ဟွံထေက်ကဵုအာစိုပ်ရ၊ ဟွံထေက်ကဵုဟီုဂရိုဟ်ကမ်ရ၊ ဟွံထေက်ကဵုဟီုဂရိုဟ် ခမဳသ္ပကမ်ဂမၠိုၚ်ရ၊ ဟွံထေက်ကဵုတန်ဒေါံဥပေါသ် ခမဳပကတတ်ရ၊ ပဝါရဏာလေဝ် ဟွံထေက်ကဵုတန်ဒေါံရ၊ ဟဂပ်ဝ်သ္ပ ပွမဒၠောံဗတောန်ရ၊ ဟွံထေက်ကဵုစွံပတန် ပ္ဍဲအရာဇၞော် သကိုပ်သကရ၊ ဟွံထေက်ကဵု အာတ်အခေါၚ်ရ၊ ဟွံထေက်ကဵုစောဒနာရ၊ ဟွံထေက်ကဵု ဗှ်ဗၞုဟ်ရ၊ ဟွံထေက်ကဵုစိုန်သကီုနှဴရဴ ကေုာံ ခမဳပကတတ်ဂမၠိုၚ်ရ၊ (ဣဝွံတုန် ဒ္ဂေတ်ဝတ် မဒးဒ္ဂေတ်သ္ပဗွဲမဒးရးရောၚ်။)

✤ ဒ္ဂေတ်ဝတ် ပ္ဍဲနိယဿကမ်စှ်ဒ္စါံ တုဲရ။✤

====၁.၂.၅။ နိယဿကမ်လလမ်====
၁၇။	ပ္ဍဲအခိၚ်ဂှ် သၚ် သ္ပနိယဿကမ် ကုခမဳသေယျသက ရဴဝွံမ္ဂး ‘တၠအဲ ဒးနိဿယ် ဗဒါဲတုဲ ပဒတဴရ’။ ဟိုတ်နူသၚ်သ္ပလဝ် နိယဿကမ်ဂှ်ရ ခမဳသေယျသကဂှ် သိပ်ဂၠိပ်ပြာပ်ခသဳကၠဳ ဗဒါဲကဵုမိတ်သဟာဲခိုဟ်ဆာဲဂမၠိုၚ်တုဲမ္ဂး ဂိုၚ်ကတ်ကေတ် သၟာန်သၟုက်ဂှ်ဒှ်တုဲ လၟိၚ်လညာတ်ဂၠိုၚ်ရ၊ ဂွံပတိုန်လဝ်ပါၚ် ပါဠိသၟးဟွံက ဓမ္မဝိနယကေုာံမာတိကာလေဝ် ပကၚ်ရၚ်လဝ်ရ၊ မၞုံကဵုပညာရ၊ ဍိုဟ်ကေတ်စဳကၠးရ၊ လေပ်ဂွပါပ်ပွသရာမ်ပါပ်ရ၊ မၞုံကဵု ‘သံသယကုက္ကုစ္စ’ ပွမချပ်သၠေဟ်ပၟာ သာ်ဝွံဟာ သာ်ဝွံဟာရ၊ မၞုံကဵုဒ္ဂေတ်သိက္ခာရ၊ ဒ္ဂေတ်တဴ ဗွဲမဒးရးရ၊ ဖျေံကၠေံတသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ ပြာပ်အာဇရေၚ်ခမဳဂမၠိုၚ်တုဲမ္ဂး “ယွံတဳလပိုဉ်တအ် ဟိုတ်နူသၚ်သ္ပလဝ် နိယဿကမ်ဂှ်ရ အဲဍိက်ဒ္ဂေတ်တဴ ဗွဲမဒးရးရ၊ ဖျေံကၠေံတသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အဲဍိက် ပသာ် ဂွံဒ္ဂေတ်သ္ပရော?” ရဴဝွံ ဟီုသ္ဂးရ။ ခမဳတအ် ဒှ်သာ်ဂှ်မ္ဂး သၚ် ဩဝ်ကဵုလလမ်ကၠေံ နိယဿကမ် ကုခမဳသေယျသကညိ။

====၁.၂.၆။ ဟိုတ်မဟွံထေက်ကဵုလလမ်ကၠေံ နိယဿကမ်စှ်ဒ္စါံသာ်====
၁၈။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဂှ် ဟွံထေက်ကဵုလလမ်ကၠေံ နိယဿကမ်ရ၊ (ခမဳဂှ် သ္ပအ္စာဥပဇ္ၛာယ်တုဲ) ပကဵုပယျၚ်ရ၊ ကဵုနိဿယရ၊ ကဵုသာမဏဳကၠောန်ၜိုတ်ရ၊ သာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ကလိဂွံသၟိတ်တုဲ ဒၠောံဗတောန်ခမဳဗြဴဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴကေုာံအၚ်္ဂဂမၠိုၚ်မသုန်ပြကာဝွံ ဟွံထေက်ကဵုလလမ်ကၠေံ နိယဿကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာ သအာၚ်လေဝ် ဟွံထေက်ကဵုလလမ်ကၠေံ နိယဿကမ်ရ၊ (ခမဳ) အာစိုပ် အာပတ်မဒှ်ဟိုတ်သ္ပ နိယဿကမ်ရ၊ အာပတ်သအာၚ်တၠုၚ်လအာတုပ်ကဵုဂှ်ကဵုဒှ် အာပတ်မယုတ်မာ ကြံၚ်မ္ၚိုဟ်လောန်လတူဂှ်ကဵုဒှ် အာစိုပ်ရ၊ ဟီုဂရိုဟ်ကမ်ရ၊ ဟီုဂရိုဟ် ခမဳသ္ပကမ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဟွံထေက်ကဵုလလမ်ကၠေံ နိယဿကမ်ရ။

ယွံခမဳတအ် ကုခမဳ မဍိုက်ပေၚ်တဴကေုာံအၚ်္ဂဂမၠိုၚ်ဒ္စါံပြကာဂှ် ဟွံထေက်ကဵုလလမ်ကၠေံ နိယဿကမ်ရ၊ (ခမဳဂှ်) တန်ဒေါံဥပေါသ် ခမဳပကတတ်ရ၊ တန်ဒေါံပဝါရဏာရ၊ သ္ပ ပွမဒၠောံဗတောန်ရ၊ ဂိုၚ်ကေတ်အရာဇၞော်သကိုပ်သကရ၊ အာတ်အခေါၚ်ရ၊ စောဒနာရ၊ ကဵုဗှ်ဗၞုဟ်ရ၊ ကဵုစိုန်သကီုနှဴရဴကေုာံခမဳပကတတ်ဂမၠိုၚ်ရ။ ခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် ဒ္စါံပြကာဝွံ ဟွံထေက်ကဵုလလမ်ကၠေံ နိယဿကမ်ရ။

✤ ဟိုတ်မဟွံထေက်ကဵုလလမ်ကၠေံ နိယဿကမ်စှ်ဒ္စါံသာ် တုဲရ။ ✤

====၁.၂.၇။ ဟိုတ်မထေက်ကဵုလလမ်ကၠေံ နိယဿကမ်စှ်ဒ္စါံသာ်====
၁၉။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဂှ် ဒးကဵုလလမ်ကၠေံနိယဿကမ်ရ၊ (ခမဳဂှ် သ္ပအ္စာဥပဇ္ၛာယ်တုဲ) ဟွံပကဵုပယျၚ်ရ၊ ဟွံကဵုနိဿယရ၊ ဟွံကဵုသာမဏဳ ကၠောန်ၜိုတ်ရ၊ ဟွံသာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ၜိုန်ကလိဂွံသၟိတ်လေဝ် ဟွံဒၠောံဗတောန်ခမဳဗြဴဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ နိယဿကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဂှ် ဒးကဵုလလမ်ကၠေံနိယဿကမ်ရ၊ (ခမဳဂှ်) ဟွံအာစိုပ် အာပတ်မဒှ်ဟိုတ်သ္ပ နိယဿကမ်ရ၊ အာပတ်သအာၚ်တၠုၚ်လအာတုပ်ကဵုဂှ်ကဵုဒှ် အာပတ်မယုတ်မာ ကြံၚ်မ္ၚိဟ်လောန်နူလတူဂှ်ကဵုဒှ် ဟွံအာစိုပ်ရ၊ ဟွံဟီုဂရိုဟ်ကမ်ရ၊ ဟွံဟီုဂရိုဟ် ခမဳသ္ပကမ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ နိယဿကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဂှ် ဒးကဵုလလမ်ကၠေံနိယဿကမ်ရ၊ (ခမဳဂှ်) ဟွံတန်ဒေါံဥပေါသ် ခမဳပကတတ်ရ၊ ဟွံတန်ဒေါံပဝါရဏာရ၊ ဟွံသ္ပ ပွမဒၠောံဗတောန်ရ၊ ဟွံဂိုၚ်ကေတ်အရာဇၞော်သကိုပ်သကရ၊ ဟွံအာတ်အခေါၚ်ရ၊ ဟွံစောဒနာရ၊ ဟွံကဵုဗှ်ဗၞုဟ်ရ၊ ဟွံကဵုစိုန်သကီုနှဴရဴ ကေုာံခမဳပကတတ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဝွံ ဒးကဵုလလမ်ကၠေံ နိယဿကမ်ရ။

✤ ဟိုတ်မထေက်ကဵုလလမ်ကၠေံ နိယဿကမ်စှ်ဒ္စါံသာ် တုဲရ။ ✤

၂၀။	ယွံခမဳတအ် ရဴဝွံ ဒးကဵုလလမ်ရ၊ ယွံခမဳတအ် ခမဳသေယျသကဂှ် ပြာပ်အာဇရေၚ်သၚ်တုဲ လ္ၜက်ကၠေဟ်ပတိုန်သ္ၚာကၞေဟ် ပ္ဍဲလတူပၞးပါဲမွဲလပါ် လ္ၚောဝ်ဒၠးဇိုၚ် ခမဳဇၞော်ဂမၠိုၚ်တုဲ ဂဇအ်ဒၟံၚ်ဗွဲလံက်ဂဇုန် သီုမပၚ်ပတိုန်ခၠအ်သၟိပ်တဲဂှ် “ယွံတဳလပိုဉ်တအ် ဟိုတ်နူသၚ်သ္ပလဝ် နိယဿကမ်ဂှ်ရ အဲဍိက် ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ် ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ နိယဿကမ်ရ” ရဴဝွံ ဒးဂရၚ်ပတီရ။ မရနုက်ကဵုၜါဝါလေဝ် ဒးအာတ်အခေါၚ်ရ။ မရနုက်ကဵုပိဝါလေဝ် ဒးအာတ်အခေါၚ်ရ။
ခမဳ စဳကၠးဆိုက်ဗ္ဒက်တုဲ မၞုံကဵုအစောံသတ္တိဂှ် သ္ဒးကဵုသၚ်တီရ―

“ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသေယျသကဝွံ ဟိုတ်နူသၚ်သ္ပလဝ် နိယဿကမ်ဂှ်ရ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ နိယဿကမ်ရ၊၊ ကမ်မၞုံကဵုအခိၚ်မဗဗွဲ ကုသၚ် ယဝ်ဒှ်မ္ဂး၊ သၚ်ကဵုလလမ်ကၠေံ နိယဿကမ် ကုခမဳသေယျသကရ၊ ဣဝွံတုန် ပွမကဵုတီရောၚ်။

ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသေယျသကဝွံ ဟိုတ်နူသၚ်သ္ပလဝ် နိယဿကမ်ဂှ်ရ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ နိယဿကမ်ရ၊ သၚ်ကဵုလလမ်ကၠေံ နိယဿကမ် ကုခမဳသေယျသကရ၊ ယြဴကုတဳလပိုဉ်မွဲ သ္ဍိုက်မၠိုက် ပွမကဵု လလမ်ကၠေံ နိယဿကမ် ကုခမဳသေယျသကရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။ မရနုက်ကဵုၜါဝါလေဝ် ဟီုသ္ဂးဟိုတ်ဂှ်ရ။

မရနုက်ကဵုၜါဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသေယျသကဝွံ ဟိုတ်နူသၚ်သ္ပလဝ် နိယဿကမ်ဂှ်ရ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ နိယဿကမ်ရ၊ သၚ်ကဵုလလမ်ကၠေံ နိယဿကမ် ကုခမဳသေယျသကရ၊ ယြဴကုတဳလပိုဉ်မွဲ သ္ဍိုက်မၠိုက် ပွမကဵု လလမ်ကၠေံ နိယဿကမ် ကုခမဳသေယျသကရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

မရနုက်ကဵုပိဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသေယျသကဝွံ ဟိုတ်နူသၚ်သ္ပလဝ် နိယဿကမ်ဂှ်ရ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ နိယဿကမ်ရ၊ သၚ်ကဵုလလမ်ကၠေံ နိယဿကမ် ကုခမဳသေယျသကရ၊ ယြဴကုတဳလပိုဉ်မွဲ သ္ဍိုက်မၠိုက် ပွမကဵု လလမ်ကၠေံ နိယဿကမ် ကုခမဳသေယျသကရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

သၚ် ဂပ်ဝ်ကဵုလလမ်ကၠေံ နိယဿကမ် ကုခမဳသေယျသကတုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ရ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်ကၞပ်သ္ၚောံသ္ၚိတ်ဇြရဴဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” ရဴဝွံ (သ္ဒးကဵုတီရ ရဴဝွံ သ္ဂးရ)။

❀နိယဿကမ် ဒုတိယတုဲရ❀

===၁.၃။ ပဗ္ဗာဇနဳယကမ်===
၂၁။	ပ္ဍဲအခိၚ်ဂှ် ခမဳယုတ် မဟွံမွဲကဵုဂဝဂလေံဂမၠိုၚ် မၞုံယၟုအဿဇိပုနဗ္ဗသုက ဒှ်ပူဂိုလ်နွံပိုဉ်ဂဇအ်ဘာဂမၠိုၚ် ပ္ဍဲကဳဋာဂိရိအိုတ်ရ။ ခမဳ (အဿဇိပုနဗ္ဗသုက) ဂမၠိုၚ်ဂှ် ဒ္ဂေတ်သ္ပတဴ ဒ္ဂေတ်ယုတ်မာ မၞုံသဘဴရဴဝွံအိုတ်ရ၊ တဵုတဴတၞမ်ပ္ကဴသၟတ်အိုတ်ရ၊ ဖအောဝ်ကဵုညးသအာၚ်တဵုအိုတ်ရ၊ ကိုဟ်စဝ်စရိုဟ်ဍာ်အိုတ်ရ၊ ဖအောဝ်ကဵုကိုဟ်စဝ်စရိုဟ်ဍာ်အိုတ်ရ၊ ၜှ်ဂၠောၚ်အိုတ်ရ၊ ဖအောဝ်ကဵုၜှ်ဂၠောၚ်အိုတ်ရ၊ ကၞောတ်ဇန်အိုတ်ရ၊ ဖအောဝ်ကဵုကၞောတ်ဇန်အိုတ်ရ၊ သ္ပတဴဇၟန်ပ္ကဴမၞုံတဝ် မတိတ်မွဲလပါ်အိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴဇၟန်ပ္ကဴ မၞုံတဝ်မတိတ်ၜါလပါ်အိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴ ပ္ကဴဗတဗ္ဂဲအိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴပ္ကဴလကံက်တဲ (ဇၟန်ပကဴကဝး) အိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴပ္ကဴတဝ်စရှ်အိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴသၞေက်၊ ပ္ကဴဂ္ညိကတောဝ်အိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴပ္ကဴဂြောပ်သြိုဟ်အိုတ်ရ၊ ဖအောဝ်ကဵုသ္ပအိုတ်ရ။

ခမဳ (အဿဇိပုနဗ္ဗသုက) ဂမၠိုၚ်ဂှ် တၞဟ်နဖဵု ဗြဴကောန်ဂကူ ‘ဗြဴတၠလျိုၚ်’ ဗြဴဇၞော်ကောန်ဂကူ ‘ဝုတ်ဇၞော်’ သၟတ်ဗြဴကောန်ဂကူ ‘ဝုတ်သၟတ်’ ခအှ်ဗြဴကောန်ဂကူ ဍိက်ဗြဴ ကောန်ဂကူဂမၠိုၚ် ရၚ်တၠုၚ်တဴ ဇၟန်ပ္ကဴမၞုံတဝ် မတိတ်မွဲလပါ်အိုတ်ရ၊ ဖအောဝ်ကဵုရၚ်တၠုၚ်အိုတ်ရ၊ ရၚ်တၠုၚ်တဴဇၟန်ပ္ကဴမၞုံတဝ် မတိတ်ၜါလပါ်အိုတ်ရ၊ ဖအောဝ်ကဵုရေၚ်တၠုၚ်အိုတ်ရ၊ ရၚ်တၠုၚ်တဴ ပ္ကဴဗတဗ္ဂဲအိုတ်ရ၊ ဖအောဝ်ကဵုရၚ်တၠုၚ်အိုတ်ရ၊ ရၚ်တၠုၚ်တဴ ပ္ကဴလကံက်တဲ (ဇၟန်ပ္ကဴကဝး) အိုတ်ရ၊ ဖအောဝ်ကဵုရၚ်တၠုၚ်အိုတ်၊ ရၚ်တၠုၚ်တဴ ပ္ကဴတဝ်စရှ်အိုတ်ရ၊ ဖအောဝ်ကဵုရၚ်တၠုၚ်အိုတ်ရ၊ ရၚ်တၠုၚ်တဴသၞေက်၊ ပ္ကဴဂ္ညိကတောဝ်အိုတ်ရ၊ ဖအောဝ်ကဵုရၚ်တၠုၚ်အိုတ်ရ၊ ရၚ်တၠုၚ်တဴ ပ္ကဴဂြောပ်သြိုဟ်အိုတ်ရ၊ ဖအောဝ်ကဵုရၚ်တၠုၚ်အိုတ်ရ။

ခမဳ (အဿဇိပုနဗ္ဗသုက) ဂမၠိုၚ်ဂှ် တၞဟ်နဖဵု ဗြဴကောန်ဂကူ ‘ဗြဴတၠလျိုၚ်’ ဗြဴဇၞော်ကောန်ဂကူ ‘ဝုတ်ဇၞော်’ သၟတ်ဗြဴကောန်ဂကူ ‘ဝုတ်သၟတ်’ ခအှ်ဗြဴကောန်ဂကူ ဍိက်ဗြဴကောန်ဂကူဂမၠိုၚ် ပ္ဍဲမွဲပ္ၚာန်ခရော်ဓဝ်လေဝ် စဟာပ်အိုတ်ရ၊ ပ္ဍဲမွဲခရော်သုၚ်ဍာ်ဓဝ်လေဝ် သုၚ်အိုတ်ရ၊ ပ္ဍဲမွဲသၞာဓဝ်လေဝ် ဂဇအ်အိုတ်ရ၊ ပ္ဍဲမွဲဇံၚ်ခါတ်ဓဝ်လေဝ် တိက်အိုတ်ရ၊ ပ္ဍဲမွဲယာတ်လးဓဝ်လေဝ်တိက်အိုတ်ရ၊ ပ္ဍဲမွဲယာတ်လတက်ဓဝ်လေဝ် တိက်အိုတ်ရ၊ ပ္ဍဲမွဲယာတ်လးမွဲယာတ်လတက်ဓဝ်လေဝ် တိက်အိုတ်ရ၊ ပ္ဍဲဟွံသေၚ်ကဵုအခိၚ်လေဝ် စဟာပ်အိုတ်ရ၊ သိအရက်လေဝ် သုၚ်အိုတ်ရ၊ ပ္ကဴသဴမြမောဝ်ဂစေအ်စၠန် လံက်ဗဗိုဟ်လေဝ် ပကၚ်ရၚ်အိုတ်ရ၊ လှေ်လေဝ်လှေ်အိုတ်ရ၊ ဂယှေ်လေဝ် ဂယှေ်အိုတ်ရ၊ တိၚ်တိုက်လေဝ် တိၚ်တိုက်အိုတ်ရ၊ လှေ်လေဝ် လှေ်သာၚ်သောဝ်အိုတ်ရ၊ (ဗတောန်ထ္ၜးကဵုနဲလှေ်အိုတ်ရ၊) အလိုက်ဗြဴသၟာလှေ်လေဝ် လှေ်ဗက်အိုတ်ရ၊ အလိုက်ဗြဴသၟာလှေ်လေဝ် ဂယှေ်ဗက်အိုတ်ရ၊ အလိုက်ဗြဴသၟာလှေ်လေဝ် တိၚ်တိုက်ဗက်အိုတ်ရ၊ အလိုက်ဗြဴသၟာလှေ်လေဝ် လှေ်သာၚ်သောဝ်အိုတ်ရ၊ အလိုက်ဗြဴသၟာဂယှေ်လေဝ် လှေ်ဗက်အိုတ်ရ၊ အလိုက်ဗြဴသၟာဂယှေ်လေဝ် ဂယှေ်ဗက်အိုတ်ရ၊ အလိုက်ဗြဴသၟာဂယှေ်လေဝ် တိၚ်တိုက်ဗက်အိုတ်ရ၊ အလိုက်ဗြဴသၟာဂယှေ်လေဝ် လှေ်သာၚ်သောဝ်ဗက်အိုတ်ရ၊ အလိုက်ဗြဴသၟာဆေၚ်ဝေၚ်လေဝ် လှေ်ဗက်အိုတ်ရ၊ အလိုက်ဗြဴသၟာဆေၚ်ဝေၚ်လေဝ် ဂယှေ်ဗက်အိုတ်ရ၊ အလိုက်ဗြဴသၟာဆေၚ်ဝေၚ်လေဝ် တိၚ်တိုက်ဗက်အိုတ်ရ၊ အလိုက်ဗြဴသၟာဆေၚ်ဝေၚ်လေဝ် လှေ်သာၚ်သောဝ်အိုတ်ရ၊ အလိုက်ဗြဴသၟာဗတောန်လေဝ် လှေ်ဗက်အိုတ်ရ၊ အလိုက်ဗြဴသၟာဗတောန်လေဝ် ဂယှေ်ဗက်အိုတ်ရ၊ အလိုက်ဗြဴသၟာဗတောန်လေဝ် တိၚ်တိုက်ဗက်အိုတ်ရ၊ အလိုက်ဗြဴသၟာဗတောန်လေဝ် လှေ်သာၚ်သောဝ်ဗက်အိုတ်ရ။

ကၠဒ္စါံခန်လေဝ် ဝေၚ်အိုတ်ရ၊ ကၠစှ်ခန်လေဝ် ဝေၚ်အိုတ်ရ၊ ကၠပ္ဍဲအမှဲအကးလေဝ် ဝေၚ်အိုတ်ရ၊ ကၠောန်သရက်ပ္ဍဲတိတုဲလေဝ် ဝေၚ်အိုတ်ရ၊ နပွမပေါဟ်မခတ်လေဝ် ဝေၚ်အိုတ်ရ၊ နပွမဖျေံမပး ပ္ဍဲလတူခတဵုပးတုဲလေဝ် ဝေၚ်အိုတ်ရ၊ နပွမတက်တၚ်ဏာၚ်လေဝ် ဝေၚ်အိုတ်ရ၊  နကဵုဇြေဟ်ဒု  န်ကရေက်လေဝ် ဝေၚ်အိုတ်ရ၊   နဝေၚ်မခနေအ်လေဝ် ဝေၚ်အိုတ်ရ၊ နပွမဓဂိုဟ်ပေဝ်လေဝ် ဝေၚ်အိုတ်ရ၊ နကဵုထဲသၟတ်လေဝ် ဝေၚ်အိုတ်ရ၊ နပွမပစူတာ (နပွမဗတက်ဂတးဂတန်)လေဝ်ဝေၚ်အိုတ်ရ၊ နကဵုစက်စာန်လေဝ်ဝေၚ်အိုတ်ရ၊ နကဵုကၞာဲသၟတ်လေဝ်ဝေၚ်အိုတ်ရ၊ နကဵုကွဳသၟတ်လေဝ် ဝေၚ်အိုတ်ရ၊ နကဵုတ္ၚသၟတ်လေဝ် ဝေၚ်အိုတ်ရ၊ နပွမပၞုက် အက္ခရ်လေဝ် ဝေၚ်အိုတ်ရ၊ နပွမထၟိက်ပတိတ်ကသပ်စိုတ်လေဝ် ဝေၚ်အိုတ်ရ၊ သ္ပမပတမ်ကဵုညံၚ်ကၠက် ညံၚ်ခ္ဍဲညံၚ်ကုန်တုဲလေဝ် ဝေၚ်အိိုတ်ရ၊ ကွတ်စိၚ်လေဝ် ကတ်ဗတောန်အိုတ်ရ၊ ကွတ်ချေံလေဝ် ကတ်ဗတောန်အိုတ်ရ၊ ကွတ်ကွဳစောတ် (ရထာ) လေဝ် ကတ်ဗတောန်အိုတ်ရ၊ ကွတ်တ္ၚလေဝ် ကတ်ဗတောန်အိုတ်ရ၊ ကွတ်သာၚ်ၜုန်မြလေဝ် ကတ်ဗတောန်အိုတ်ရ၊ နူဂတစိၚ်လေဝ် ဂြိပ်အာအိုတ်ရ၊ နူဂတချေံလေဝ် ဂြိပ်အာအိုတ်ရ၊ နူဂတးကွဳစောတ် (ရထာ) လေဝ် ဂြိပ်အာဂြိပ်ကၠုၚ်အိုတ်ရ၊ သ္ပတဴညံၚ်ဒံၚ်သၠာ်တက်ၜုၚ်အိုတ်ရ၊ တက်လေဝ် တက်ကၞက်အိုတ်ရ၊ ကဝိုတ်လေဝ် ကဝိုတ်လက်ဗန်အိုတ်ရ၊ တက်လေဝ် တက်လက်ပၠုဲအိုတ်ရ။

ပ္ဍဲလဒေါဝ်ပေါဲလှေ်ဂမၠိုၚ်လေဝ် လးပၠးသကိုပ်တုဲ “ယွံဒေံဗြဴ ဩဝ်လှေ်ပ္ဍဲသၞာဝွံညိ” ရဴဝွံ ဟီုသ္ဂးကဵုဗြဴသၟာလှေ်အိုတ်ရ၊ ခိုဟ်ကွေံရ ခိုဟ်ကွေံရ ယွံဒေံဗြဴ ရဴဝွံ ကဵုလေဝ်ကဵုသာဓုကာအိုတ်ရ၊ လပုဟ်တဲဂမၠိုၚ်ပတိုန်စွံလဝ်လတူတၞေၚ်လေဝ် ဍံက်ကဵုအိုတ်ရ၊ ဒ္ဂေတ်ပွမယုတ်မာနာနာသာလေဝ် ဒ္ဂေတ်သ္ပအိုတ်ရ။

၂၂။	ပ္ဍဲအခိၚ်ဂှ် ခမဳမွဲဇကု ဒၠိုက်ကတဵုနူဝသ် ပ္ဍဲဇနပိုဒ်ကာသိရးတုဲ တၞဟ်နသွက်သ္ဂောံဗဵုလ္ၚောဝ် တဳလမၞုံပိုဉ်ကျာ်တြဲ အာတဴဍုၚ်သာရဝှ်မ္ဂး စိုပ်ကၠုၚ်ကဳဋာဂိရိရ၊ ပ္ဍဲအခိၚ်ဂှ် ပ္ဍဲအခိၚ်နူဂယး သၠောံရုၚ်လတက်ပဠေဝ်သ္ၚာတုဲမ္ဂး ဂိုၚ်ထ္ၜကေတ်ဗဗေၚ်သ္ၚာတုဲ မၞုံကဵုမတ်မဖျေံဗွဲသၟဝ် နပွမတိုန်ဂတ ပွမဆုတ်လက်ကရဴ ပွမသ္ၚေဝ်ရံၚ်တူရူ ပွမသ္ၚေဝ်ဒ္စေၚ်ရံၚ် ပွမခ္ဍောပ် ပွမပၠး မရၚ်တၠုၚ်ကဵု လျုၚ်ဇြုၚ်သ္ဍိုက်ဒှ်တုဲ ခမဳမဍိုက်ပေၚ်တဴကေုာံဣရိယာပိုထ်ဂှ် တၞဟ်နသွက်ပိဏ္ဍပါတ် လုပ်အာကဳဋာဂိရိရ။ မၞိဟ်ဂမၠိုၚ် ညာတ်ခမဳဂှ်တုဲ “ဍိုန်ဍိုန်လျလျလဇုဲလဇုဲလဇလဇခ္ဍောပ်လဝ်မုက် (ခတောအ် လဝ်တၞေၚ်) ညံၚ်ညးဒေါသတိတ်ကီုတုဲ ညးမကၠုၚ်ဒၟံၚ်ဝွံတုန် ညးလဵုရော? ကုညးမပြာပ်ကၠုၚ်ဝွံ မုရဴညးလဵုမွဲ ကြက်ကဵုဒါန် ပိဏ္ဍပါတ်ရော? တဳလပိုဉ်အဿဇိပုနဗ္ဗသုကဂမၠိုၚ် ပိုဲညးဂမၠိုၚ်တုန် ဍိုန်ဍောတ်ဇိပ်ဂၠိပ်အိုတ်ရ၊ ဍုက်ဍေက်ကလိတ်ကလောတ်အိုတ်ရ၊ ပါၚ်ဍာတ်အိုတ်ရ၊ မၞုံကဵုပွမအီ အာဂတအိုတ်ရ၊ ကၠုၚ်ညိကၠုၚ်ညိ ရဴဝွံ မၞုံအလေံဟီုဒုၚ်တၠုၚ်ပါၚ်ဆာတ်အိုတ်ရ၊ မၞုံကဵုမုက္ခဝါ ဍာတ်ပ္ညုၚ် ဇြုၚ်ကေဝ်ဒၟံၚ်ဟေၚ် မံက်ထေၚ်လဵုအိုတ်ရ၊ မၞုံအလေံ ဟီုသ္ဂးကိုပ်ကၠာရ၊ ကုတဳလပိုဉ် ဂမၠိုၚ်ဂှ်ဟေၚ် ထေက်ကဵုကဵုဒါန်ပိဏ္ဍပါတ်ရ” ရဴဝွံ ဟီုသ္ဂးအိုတ်ရ။
ဥပးမွဲဂှ် ညာတ်ဒးအာ ခမဳမဂေတ်ဂ္ၚေၚ် တၞဟ်နသွက်ပိဏ္ဍပါတ် ပ္ဍဲကဳဋာဂိရိမ္ဂး ပြာပ်အာဇရေၚ်ခမဳဂှ်တုဲ လ္ၚောဝ်သ္ပဝတ် ဗွဲမရှေ်သှေ်ရဴဂဴတုဲမ္ဂး “ယွံတဳလပိုဉ် ကလိဂွံပိဏ္ဍပါတ်ညိဟာ” ရဴဝွံ ဂရၚ်ပတီရ။
ယွံဒကာ ဟွံကလိဂွံပိဏ္ဍပါတ်ရ ရဴဝွံ (ကလၚ်သ္ဂးရ)။

ယွံတဳလပိုဉ် ဩဝ်က္ညကၠုၚ်ညိ၊ ကြက်အာသ္ၚိအိုတ်ရ ရဴဝွံ (ဂရၚ်ပတီရ)။

ပ္ဍဲအခိၚ်ဂှ် ဥပးဂှ် နိမန်ဏာ ခမဳဂှ် သ္ၚိတုဲ ဖါပ်ဗ္စတုဲမ္ဂး—

“ယွံတဳလပိုဉ် တဳလပိုဉ် မုရဴဌာန်မွဲ က္ညအာရော?” ရဴဝွံ ဂရၚ်ပတီရ။

ယွံဒကာ အဲ တၞဟ်နသွက်သ္ဂောံဗဵုလ္ၚောဝ် တဳလမၞုံပိုဉ်ကျာ်တြဲ ကြက်အာဍုၚ်သာရဝှ်ရ ရဴဝွံ (ကလေၚ်သ္ဂးရ)။

ယွံတဳလပိုဉ် ယဝ်ဒှ်သာ်ဂှ်မ္ဂး နကဵုဂလာန်အဲဍိက်ဂှ် ဩဝ်လ္ၚောဝ်ဖျေံက္ဍိုပ် ဒၠးဇိုၚ်တဳလမၞုံပိုဉ်ကျာ်တြဲဂမၠိုၚ်ညိ။ ရဴဝွံလေဝ် ဩဝ်ဂရၚ်ပတီညိ။

“ယွံတဳလမၞုံပိုဉ် ဘာပ္ဍဲကဳဋာဂိရိဂှ် လီုလာ်အာတုဲရ၊ ခမဳယုတ် မဟွံမွဲကဵုဂဝဂလေံဂမၠိုၚ် မၞုံယၟုအဿဇိပုနဗ္ဗသုက ဒှ်နွံပိုဉ်ဂဇအ်ဘာဂမၠိုၚ် ပ္ဍဲကဳဋာဂိရိအိုတ်ရ။ ခမဳဂမၠိုၚ်ဂှ် ဒ္ဂေတ်သ္ပတဴ ဒ္ဂေတ်ယုတ်မာ မၞုံသဘဴရဴဝွံအိုတ်ရ၊ တဵုတဴတၞမ်ပ္ကဴသၟတ်အိုတ်ရ၊ ဖအောဝ်ကဵုညးသအာၚ်တဵုအိုတ်ရ၊ ကိုဟ်စဝ်စရိုဟ်ဍာ်အိုတ်ရ၊ ဖအောဝ်ကဵုကိုဟ်စဝ်စရိုဟ်ဍာ်အိုတ်ရ၊ ၜှ်ဂၠောၚ်အိုတ်ရ၊ ဖအောဝ်ကဵုၜှ်ဂၠောၚ်အိုတ်ရ၊ ကၞောတ်ဇန်အိုတ်ရ၊ ဖအောဝ်ကဵုကၞောတ်ဇန်အိုတ်ရ၊ သ္ပတဴဇၟန်ပ္ကဴမၞုံတဝ် မတိတ်မွဲလပါ်အိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴဇၟန်ပ္ကဴ မၞုံတဝ်မတိတ်ၜါလပါ်အိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴ ပ္ကဴဗတဗ္ဂဲအိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴပ္ကဴလကံက်တဲ (ဇၟန်ပ္ကဴကဝး) အိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴပ္ကဴတဝ်စရှ်အိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴသၞေက်၊ ပ္ကဴဂ္ညိကတောဝ်အိုတ်ရ၊ ဖအောဝ်ကဵုသ္ပအိုတ်ရ၊ သ္ပတဴပ္ကဴဂြောပ်သြိုဟ်အိုတ်ရ၊ ဖအောဝ်ကဵုသ္ပအိုတ်ရ။

ခမဳ (အဿဇိပုနဗ္ဗသုက) ဂမၠိုၚ်ဂှ် တၞဟ်နဖဵု ဗြဴကောန်ဂကူ ‘ဗြဴတၠလျိုၚ်’ ဗြဴဇၞော်ကောန်ဂကူ ‘ဝုတ်ဇၞော်’ သၟတ်ဗြဴကောန်ဂကူ ‘ဝုတ်သၟတ်’ ခအှ်ဗြဴကောန်ဂကူ ဍိက်ဗြဴ ကောန်ဂကူဂမၠိုၚ် ရၚ်တၠုၚ်တဴ ဇၟန်ပ္ကဴမၞုံတဝ် မတိတ်မွဲလပါ်အိုတ်ရ၊ ဖအောဝ်ကဵုရၚ်တၠုၚ်အိုတ်ရ၊ ရၚ်တၠုၚ်တဴဇၟန်ပ္ကဴမၞုံတဝ် မတိတ်ၜါလပါ်အိုတ်ရ၊ ဖအောဝ်ကဵုရေၚ်တၠုၚ်အိုတ်ရ၊ ရၚ်တၠုၚ်တဴ ပ္ကဴဗတဗ္ဂဲအိုတ်ရ၊ ဖအောဝ်ကဵုရၚ်တၠုၚ်အိုတ်ရ၊ ရၚ်တၠုၚ်တဴ ပ္ကဴလကံက်တဲ (ဇၟန်ပ္ကဴကဝး) အိုတ်ရ၊ ဖအောဝ်ကဵုရၚ်တၠုၚ်အိုတ်၊ ရၚ်တၠုၚ်တဴ ပ္ကဴတဝ်စရှ်အိုတ်ရ၊ ဖအောဝ်ကဵုရၚ်တၠုၚ်အိုတ်ရ၊ ရၚ်တၠုၚ်တဴသၞေက်၊ ပ္ကဴဂ္ညိကတောဝ်အိုတ်ရ၊ ဖအောဝ်ကဵုရၚ်တၠုၚ်အိုတ်ရ၊ ရၚ်တၠုၚ်တဴ ပ္ကဴဂြောပ်သြိုဟ်အိုတ်ရ၊ ဖအောဝ်ကဵုရၚ်တၠုၚ်အိုတ်ရ။

ခမဳ (အဿဇိပုနဗ္ဗသုက) ဂမၠိုၚ်ဂှ် တၞဟ်နဖဵု ဗြဴကောန်ဂကူ ‘ဗြဴတၠလျိုၚ်’ ဗြဴဇၞော်ကောန်ဂကူ ‘ဝုတ်ဇၞော်’ သၟတ်ဗြဴကောန်ဂကူ ‘ဝုတ်သၟတ်’ ခအှ်ဗြဴကောန်ဂကူ ဍိက်ဗြဴကောန်ဂကူဂမၠိုၚ် ပ္ဍဲမွဲပ္ၚာန်ခရော်ဓဝ်လေဝ် စဟာပ်အိုတ်ရ၊ ပ္ဍဲမွဲခရော်သုၚ်ဍာ်ဓဝ်လေဝ် သုၚ်အိုတ်ရ၊ ပ္ဍဲမွဲသၞာဓဝ်လေဝ် ဂဇအ်အိုတ်ရ၊ ပ္ဍဲမွဲဇံၚ်ခါတ်ဓဝ်လေဝ် တိက်အိုတ်ရ၊ ပ္ဍဲမွဲယာတ်လးဓဝ်လေဝ်တိက်အိုတ်ရ၊ ပ္ဍဲမွဲယာတ်လတက်ဓဝ်လေဝ် တိက်အိုတ်ရ၊ ပ္ဍဲမွဲယာတ်လးမွဲယာတ်လတက်ဓဝ်လေဝ် တိက်အိုတ်ရ၊ ပ္ဍဲဟွံသေၚ်ကဵုအခိၚ်လေဝ် စဟာပ်အိုတ်ရ၊ သိအရက်လေဝ် သုၚ်အိုတ်ရ၊ ပ္ကဴသဴမြမောဝ်ဂစေအ်စၠန် လံက်ဗဗိုဟ်လေဝ် ပကၚ်ရၚ်အိုတ်ရ၊ လှေ်လေဝ်လှေ်အိုတ်ရ၊ ဂယှေ်လေဝ် ဂယှေ်အိုတ်ရ၊ တိၚ်တိုက်လေဝ် တိၚ်တိုက်အိုတ်ရ၊ လှေ်လေဝ် လှေ်သာၚ်သောဝ်အိုတ်ရ၊ (ဗတောန်ထ္ၜးကဵုနဲလှေ်အိုတ်ရ၊) အလိုက်ဗြဴသၟာလှေ်လေဝ် လှေ်ဗက်အိုတ်ရ၊ အလိုက်ဗြဴသၟာလှေ်လေဝ် ဂယှေ်ဗက်အိုတ်ရ၊ အလိုက်ဗြဴသၟာလှေ်လေဝ် တိၚ်တိုက်ဗက်အိုတ်ရ၊ အလိုက်ဗြဴသၟာလှေ်လေဝ် လှေ်သာၚ်သောဝ်အိုတ်ရ၊ အလိုက်ဗြဴသၟာဂယှေ်လေဝ် လှေ်ဗက်အိုတ်ရ၊ အလိုက်ဗြဴသၟာဂယှေ်လေဝ် ဂယှေ်ဗက်အိုတ်ရ၊ အလိုက်ဗြဴသၟာဂယှေ်လေဝ် တိၚ်တိုက်ဗက်အိုတ်ရ၊ အလိုက်ဗြဴသၟာဂယှေ်လေဝ် လှေ်သာၚ်သောဝ်ဗက်အိုတ်ရ၊ အလိုက်ဗြဴသၟာဆေၚ်ဝေၚ်လေဝ် လှေ်ဗက်အိုတ်ရ၊ အလိုက်ဗြဴသၟာဆေၚ်ဝေၚ်လေဝ် ဂယှေ်ဗက်အိုတ်ရ၊ အလိုက်ဗြဴသၟာဆေၚ်ဝေၚ်လေဝ် တိၚ်တိုက်ဗက်အိုတ်ရ၊ အလိုက်ဗြဴသၟာဆေၚ်ဝေၚ်လေဝ် လှေ်သာၚ်သောဝ်အိုတ်ရ၊ အလိုက်ဗြဴသၟာဗတောန်လေဝ် လှေ်ဗက်အိုတ်ရ၊ အလိုက်ဗြဴသၟာဗတောန်လေဝ် ဂယှေ်ဗက်အိုတ်ရ၊ အလိုက်ဗြဴသၟာဗတောန်လေဝ် တိၚ်တိုက်ဗက်အိုတ်ရ၊ အလိုက်ဗြဴသၟာဗတောန်လေဝ် လှေ်သာၚ်သောဝ်ဗက်အိုတ်ရ။

ကၠဒ္စါံခန်လေဝ် ဝေၚ်အိုတ်ရ၊ ကၠစှ်ခန်လေဝ် ဝေၚ်အိုတ်ရ၊ ကၠပ္ဍဲအမှဲအကးလေဝ် ဝေၚ်အိုတ်ရ၊ ကၠောန်သရက်ပ္ဍဲတိတုဲလေဝ် ဝေၚ်အိုတ်ရ၊ နပွမပေါဟ်မခတ်လေဝ် ဝေၚ်အိုတ်ရ၊ နပွမဖျေံမပး ပ္ဍဲလတူခတဵုပးတုဲလေဝ် ဝေၚ်အိုတ်ရ၊ နပွမတက်တၚ်ဏာၚ်လေဝ် ဝေၚ်အိုတ်ရ၊ နကဵုဇြေဟ်ဒု    န်က  ရေက်လေဝ် ဝေၚ်အိုတ်ရ၊ နဝေၚ်မခနေအ်လေဝ် ဝေၚ်အိုတ်ရ၊ နပွမဓဂိုဟ်ပေဝ်လေဝ် ဝေၚ်အိုတ်ရ၊ နကဵုထဲသၟတ်လေဝ် ဝေၚ်အိုတ်ရ၊ နပွမပစူတာ (နပွမဗတက်ဂတးဂတန်)လေဝ်ဝေၚ်အိုတ်ရ၊ နကဵုစက်စာန်လေဝ်ဝေၚ်အိုတ်ရ၊ နကဵုကၞာဲသၟတ်လေဝ်ဝေၚ်အိုတ်ရ၊ နကဵုကွဳသၟတ်လေဝ် ဝေၚ်အိုတ်ရ၊ နကဵုတ္ၚသၟတ်လေဝ် ဝေၚ်အိုတ်ရ၊ နပွမပၞုက် အက္ခရ်လေဝ် ဝေၚ်အိုတ်ရ၊ နပွမထၟိက်ပတိတ်ကသပ်စိုတ်လေဝ် ဝေၚ်အိုတ်ရ၊ သ္ပမပတမ်ကဵုညံၚ်ကၠက် ညံၚ်ခ္ဍဲညံၚ်ကုန်တုဲလေဝ် ဝေၚ်အိိုတ်ရ၊ ကွတ်စိၚ်လေဝ် ကတ်ဗတောန်အိုတ်ရ၊ ကွတ်ချေံလေဝ် ကတ်ဗတောန်အိုတ်ရ၊ ကွတ်ကွဳစောတ် (ရထာ) လေဝ် ကတ်ဗတောန်အိုတ်ရ၊ ကွတ်တ္ၚလေဝ် ကတ်ဗတောန်အိုတ်ရ၊ ကွတ်သာၚ်ၜုန်မြလေဝ် ကတ်ဗတောန်အိုတ်ရ၊ နူဂတစိၚ်လေဝ် ဂြိပ်အာအိုတ်ရ၊ နူဂတချေံလေဝ် ဂြိပ်အာအိုတ်ရ၊ နူဂတးကွဳစောတ် (ရထာ) လေဝ် ဂြိပ်အာဂြိပ်ကၠုၚ်အိုတ်ရ၊ သ္ပတဴညံၚ်ဒံၚ်သၠာ်တက်ၜုၚ်အိုတ်ရ၊ တက်လေဝ် တက်ကၞက်အိုတ်ရ၊ ကဝိုတ်လေဝ် ကဝိုတ်လက်ဗန်အိုတ်ရ၊ တက်လေဝ် တက်လက်ပၠုဲအိုတ်ရ။

ပ္ဍဲလဒေါဝ်ပေါဲလှေ်ဂမၠိုၚ်လေဝ် လးပၠးသကိုပ်တုဲ “ယွံဒေံဗြဴ ဩဝ်လှေ်ပ္ဍဲသၞာဝွံညိ” ရဴဝွံ ဟီုသ္ဂးကဵုဗြဴသၟာလှေ်အိုတ်ရ၊ ခိုဟ်ကွေံရ ခိုဟ်ကွေံရ ယွံဒေံဗြဴ ရဴဝွံ ကဵုလေဝ်ကဵုသာဓုကာအိုတ်ရ၊ လပုဟ်တဲဂမၠိုၚ်ပတိုန်စွံလဝ်လတူတၞေၚ်လေဝ် ဍံက်ကဵုအိုတ်ရ၊ ဒ္ဂေတ်ပွမယုတ်မာနာနာသာလေဝ် ဒ္ဂေတ်သ္ပအိုတ်ရ။

ယွံတဳလမၞုံပိုဉ် မၞိဟ်ဂမၠိုၚ် မလျုၚ်ပတှ်ေ လျုၚ်ဇြုၚ်သ္ဍိုက် (ရတ်ပိပြကာ) ပ္ဍဲအခိၚ်ကၠာတေံလေဝ် ပ္ဍဲအခိၚ်လၟုဟ် ဟွံလျုၚ်ပတှ်ေ ဟွံလျုၚ်ဇြုၚ်သ္ဍိုက် (ရတ်ပိပြကာ) အိုတ်ရ၊ ဝတ်ကဵုဒါန်သၚ်ဂမၠိုၚ် ပ္ဍဲအခိၚ်ကၠာတေံလေဝ် ပ္ဍဲအခိၚ်လၟုဟ် ပိုတ်အာအိုတ်ရ၊ ခမဳမသ္ဍိုက်ဆာန် သဳလဂမၠိုၚ် သုန်ဂြာံအာအိုတ်ရ၊ ခမဳယုတ်မာဂမၠိုၚ် ပဒတဴဒၟံၚ်အိုတ်ရ။

ယွံတဳလမၞုံပိုဉ် အာတ်ပါန်အခေါၚ်ရ၊ တဳလမၞုံပိုဉ်ကျာ်တြဲ ဗလးကဵုခမဳဂမၠိုၚ် ကဳဋာဂိရိညိ၊ နပွမဗလးနၚ်သာ်ဂှ် ဘာပ္ဍဲကဳဋာဂိရိဝွံ တန်တဴဗွဲမဒးရးရ ရဴဝွံ ဩဝ်ဂရၚ်ပတီညိ” ရဴဝွံလေဝ် (ဩဝ်ဂရၚ်ပတီညိ ရဴဝွံ ဂရၚ်ပတီရ)။
“ယွံဒကာ ခိုဟ်ရ” ရဴဝွံ ခမဳဂှ် ဒုၚ်ဝန်ကုဥပးဂှ်တုဲ ပါဲစ္ဍးက္ညအာ ဍုၚ်သာရဝှ်ရ၊ ဗွဲလၟေၚ်လၟေၚ် ပြာပ်အာဘာဇေတဝန် မဒှ်အာရှာမ် အနာထပိဏ္ဍိကသေဌဳ ဇရေၚ်ဍုၚ်သာရဝှ် ဇရေၚ်တဳလမၞုံပိုဉ်ကျာ်တြဲတုဲမ္ဂး လ္ၚောဝ်သ္ပဝတ် တဳလမၞုံပိုဉ်ကျာ်တြဲတုဲ ဂဇအ်ဒၟံၚ်ပ္ဍဲဒၞာဲမွဲရ။
ပွမဟီုဂလာန်ဆက်မိတ် ဗွဲမမိပ်စိုတ်အိုဟ်တၟိုဟ် ကေုာံခမဳအာဂန္တုကဂမၠိုၚ် မွဲစွံဂှ် ဒှ်အခိုက်အလေံ တဳလမၞုံပိုဉ်ကျာ်တြဲဂမၠိုၚ်ရ။

ပ္ဍဲအခိၚ်ဂှ် တဳလမၞုံပိုဉ်ကျာ်တြဲဂှ်−

“ယွံခမဳ ဒုၚ်စရၚ်ဒၟံၚ်ဟာ၊ ယိုပ်ယာပ်ဒၟံၚ်ဟာ၊ သီုဟွံဒှ်လၟောၚ်ဍောၚ်ၜိုတ်ဂှ် သ္ဂောံကၠုၚ်တရဴအဓါန်မဂၠိၚ်သ္ၚောဲဟာ၊ ယွံခမဳ တၠအဲ မုရဴနူဌာန်မွဲ ကၠုၚ်တဴရော?” ရဴဝွံ သၟာန်ခမဳဂှ်ရ။

ဒုၚ်စရၚ်ဒၟံၚ်ရ ယွံကျာ်မၞုံပိုဉ်၊ ယိုပ်ယာပ်ဒၟံၚ်ရ ယွံကျာ်မၞုံပိုဉ်၊ အဲဍိက် သီုဟွံဒှ်လၟောၚ်ဍောၚ်ၜိုတ်ဂှ် သ္ဂာံကၠုၚ်တရဴအဓါန်မဂၠိၚ်သ္ၚောဲရ၊ ယွံကျာ်မၞုံပိုဉ် အဲဍိက် ဒၠိုက်ကဵုနူဝှ် ပ္ဍဲဇနပိုဒ်ကာသိရးတုဲ တၞဟ်နသွက်သ္ဂောံဗဵုလ္ၚောဝ် တဳလမၞုံပိုဉ်ကျာ်တြဲ ကၠုၚ်တဴဍုၚ်သာရဝှ်မ္ဂး စိုပ်ကၠုၚ်ကဳဋာဂိရိရ၊ ယွံကျာ်မၞုံပိုဉ် ပ္ဍဲအခိၚ်ဂှ် အဲဍိက် ပ္ဍဲအခိၚ်နူဂယး သၠောံရုၚ်လတက်ပဠေဝ်သ္ၚာတုဲမ္ဂး ဂိုၚ်ထ္ၜကေတ် ဗဗေၚ်သ္ၚာတုဲ တၞဟ်နသွက်ပိဏ္ဍပါတ် လုပ်အာ ကဳဋာဂိရိရ။

ယွံကျာ်မၞုံပိုဉ် ဥပးမွဲဂှ် ညာတ်ဒးအာ အဲဍိက် မဂေတ်ဂ္ၚေၚ် တၞဟ်နသွက်ပိဏ္ဍပါတ် ပ္ဍဲကဳဋာဂိရိဂှ်မ္ဂး ပြာပ်ကၠုၚ် ဇရေၚ်အဲဍိက်တုဲ လ္ၚောဝ်သ္ပဝတ်ကဵုအဲဍိက်တုဲမ္ဂး−

“ယွံတဳလပိုဉ် ကလိဂွံပိဏ္ဍပါတ်ညိဟာ” ရဴဝွံ ဂရၚ်ပတီရ။

ယွံဒကာ ဟွံကလိဂွံပိဏ္ဍပါတ်ရ ရဴဝွံ (ကလေၚ်သ္ဂးရ)။

ယွံတဳလပိုဉ် ဩဝ်က္ညကၠုၚ်ညိ၊ ကြက်အာသ္ၚိအိုတ်ရ ရဴဝွံ (ဂရၚ်ပတီရ)။ ယွံကျာ်မၞုံပိုဉ် ပ္ဍဲအခိၚ်ဂှ် ဥပးဂှ် နိမန်ဏာ အဲဍိက် သ္ၚိတုဲ ဖါပ်ဗ္စတုဲမ္ဂး−

“ယွံတဳလပိုဉ် တဳလပိုဉ် မုရဴဌာန်မွဲ က္ညအာရော?” ရဴဝွံ ဂရၚ်ပတီရ။

ယွံဒကာ အဲ တၞဟ်နသွက်သ္ဂောံဗဵုလ္ၚောဝ် တဳလမၞုံပိုဉ်ကျာ်တြဲ ကြက်အာဍုၚ်သာရဝှ်ရ ရဴဝွံ (ကလေၚ်သ္ဂးရ)။

ယွံတဳလပိုဉ် ယဝ်ဒှ်သာ်ဂှ်မ္ဂး နကဵုဂလာန်အဲဍိက်ဂှ် ဩဝ်လ္ၚောဝ်ဖျေံက္ဍိုပ် ဒၠးဇိုၚ်တဳလမၞုံပိုဉ်ကျာ်တြဲဂမၠိုၚ်ညိ။ ရဴဝွံလေဝ် ဩဝ်ဂရၚ်ပတီညိ။

“ယွံတဳလမၞုံပိုဉ် ဘာပ္ဍဲကဳဋာဂိရိဂှ် လီုလာ်အာတုဲရ၊ ခမဳယုတ် မဟွံမွဲကဵုဂဝဂလေံဂမၠိုၚ် မၞုံယၟုအဿဇိပုနဗ္ဗသုက ဒှ်နွံပိုဉ်ဂဇအ်ဘာဂမၠိုၚ် ပ္ဍဲကဳဋာဂိရိအိုတ်ရ။ ခမဳဂမၠိုၚ်ဂှ် ဒ္ဂေတ်သ္ပတဴ ဒ္ဂေတ်ယုတ်မာ မၞုံသဘဴရဴဝွံအိုတ်ရ၊ တဵုတဴတၞမ်ပကဴသၟတ်အိုတ်ရ၊ ဖအောဝ်ကဵုညးသအာၚ်တဵုအိုတ်ရ ။ ပ ။ ဒ္ဂေတ်ပွမယုတ်မာနာနာသာ်လေဝ် ဒ္ဂေတ်သ္ပအိုတ်ရ။

ယွံတဳလမၞုံပိုဉ် မၞိဟ်ဂမၠိုၚ် မလျုၚ်ပတှ်ေ လျုၚ်ဇြုၚ်သ္ဍိုက် (ရတ်ပိပြကာ) ပ္ဍဲအခိၚ်ကၠာတေံလေဝ် ပ္ဍဲအခိၚ်လၟုဟ် ဟွံလျုၚ်ပတှ်ေ ဟွံလျုၚ်ဇြုၚ်သ္ဍိုက် (ရတ်ပိပြကာ) အိုတ်ရ၊ ဝတ်ကဵုဒါန်သၚ်ဂမၠိုၚ် ပ္ဍဲအခိၚ်ကၠာတေံလေဝ် ပ္ဍဲအခိၚ်လၟုဟ် ပိုတ်အာအိုတ်ရ၊ ခမဳ မသ္ဍိုက်ဆာန် သဳလဂမၠိုၚ် သုန်ဂြာံအာအိုတ်ရ၊ ခမဳယုတ်မာဂမၠိုၚ် ပဒတဴဒၟံၚ်အိုတ်ရ။

ယွံတဳလမၞုံပိုဉ် အာတ်ပါန်အခေါၚ်ရ၊ တဳလမၞုံပိုဉ်ကျာ်တြဲ ဗလးကဵုခမဳဂမၠိုၚ် ကဳဋာဂိရိညိ၊ နပွမဗလးနၚ်သာ်ဂှ် ဘာပ္ဍဲကဳဋာဂိရိဝွံ တန်တဴဗွဲမဒးရးရ ရဴဝွံ ဩဝ်ဂရၚ်ပတီညိ” ရဴဝွံ ဂရၚ်ပတီ ကုအဲဍိက်ရ။ ယွံကျာ်မၞုံပိုဉ် အဲဍိက် ကၠုၚ်ကဳဋာဂိရိရ ရဴဝွံ (ဂရၚ်ပတီရ)။
၂၃။	ပ္ဍဲအခိၚ်ဂှ် ဟိုတ်နူဟိုတ်အရာဝွံ တဳလမၞုံပိုဉ်ကျာ်တြဴ ကဵုခမဳသၚ် ကောံဓရီုတုဲမ္ဂး−

“ယွံခမဳတအ် ခမဳယုတ်မာ ဟွံမွဲကဵုဂဝဂလေံဂမၠိုၚ် မၞုံယၟုအဿဇိပုနဗ္ဗသုက ဒှ်နွံပိုဉ်ဂဇအ်ဘာဂမၠိုၚ် ပ္ဍဲကဳဋာဂိရီအိုတ်ရ။ ခမဳဂမၠိုၚ်ဂှ် ဒ္ဂေတ်သ္ပတဴ ဒ္ဂေတ်ယုတ်မာ မၞုံသဘဴရဴဝွံအိုတ်ရ၊ တဵုတၞမ်ပကဴအိုတ်ရ၊ ဖအောဝ်ကဵုညးသအာၚ်တဵုအိုတ်ရ ။ ပ ။ ဒ္ဂေတ်ပွယုတ်မာနာနာသာ်လေဝ် ဒ္ဂေတ်သ္ပအိုတ်ရ။ မၞိဟ်ဂမၠိုၚ် မလျုၚ်ပတှ်ေ လျုၚ်ဇြုၚ်သ္ဍိုက် (ရတ်ပိပြကာ) ပ္ဍဲအခိၚ်ကၠာတေံလေဝ် ပ္ဍဲအခိၚ်လၟုဟ် ဟွံလျုၚ်ပတှ်ေ ဟွံလျုၚ်ဇြုၚ်သ္ဍိုက် (ရတ်ပိပြကာ) အိုတ်ရ၊ ဝတ်ကဵုဒါန်သၚ်ဂမၠိုၚ် ပ္ဍဲအခိၚ်ကၠာတေံလေဝ် ပ္ဍဲအခိၚ်လၟုဟ် ပိုတ်အာအိုတ်ရ၊ ခမဳ မသ္ဍိုက်ဆာန် သဳလဂမၠိုၚ် သုန်ဂြာံအာအိုတ်ရ၊ ခမဳယုတ်မာဂမၠိုၚ် ပဒတဴဒၟံၚ်အိုတ်ရ၊ ခမဳယုတ်မာဂမၠိုၚ် ပဒတဴဒၟံၚ်အိုတ်ရဟီုဂှ် ဍာံပြဟာ” ရဴဝွံ စၟဳစၟတ်သၟာန်သၟုက် ခမဳဂမၠိုၚ်ရ။

ဍာံပြရ ယွံကျာ်မၞုံပိုဉ် ရဴဝွံ (ဂရၚ်ပတီအိုတ်ရ)။

တဳလမၞုံပိုဉ်ကျာ်တြဲ မပတၠပိုဉ်တြဲပြကာ ဟီုဂရိုဟ်ရ။ ပ ။ ယွံခမဳတအ် တြုံမလ္ၚုသၟး (နူမဂ်ဖိုလ်) ဂမၠိုၚ်ဂှ် မုဟိုတ်ဒ္ဂေတ်သ္ပတဴ ဒ္ဂေတ်ယုတ်မာ မၞုံသဘဴရဴဝွံအိုတ်ရော? တဵုတဴတၞမ်ပ္ကဴ သၟတ်အိုတ်ရော?၊ ဖအောဝ်ကဵုညးသအာၚ်တဵုအိုတ်ရော? ကိုဟ်စဝ်စရိုဟ်ဍာ်အိုတ်ရော? ဖအောဝ်ကဵုကိုဟ်စဝ်စရိုဟ်ဍာ်အိုတ်ရော? ၜှ်ဂၠောၚ်အိုတ်ရော? ဖအောဝ်ကဵုၜှ်ဂၠောၚ်အိုတ်ရော?  ကၞောဝ်ဇန်အိုတ်ရော? ဖအောဝ်ကဵုကၞောတ်ဇန်အိုတ်ရော? သ္ပတဴဇၟန်ပ္ကဴ မၞုံတဝ်မတိတ်မွဲလပါ်အိုတ်ရော? ဖအောဝ်ကဵုသ္ပအိုတ်ရော? သ္ပတဴဇၟန်ပ္ကဴမၞုံတဝ်ၜါလပါ်အိုတ်ရော? ဖအောဝ်ကဵုသ္ပအိုတ်ရော? သ္ပတဴပ္ကဴဗတဗ္ဂဲအိုတ်ရော? ဖအောဝ်ကဵုသ္ပအိုတ်ရော? သ္ပတဴပ္ကဴ လကံက်တဲ (ဇၟန်ပ္ကဴကဝး) အိုတ်ရော? ဖအောဝ်ကဵုသ္ပအိုတ်ရော? သ္ပတဴပ္ကဴတဝ်စရှ်အိုတ်ရော? ဖအောဝ်ကဵုသ္ပအိုတ်ရော?၊ သ္ပတဴသၞေက်၊ ပ္ကဴဂ္ညိကတောဝ်အိုတ်ရော? ဖအောဝ်ကဵုသ္ပအိုတ်ရော? သ္ပတဴပ္ကဴဂြောပ်သြိုဟ်အိုတ်ရော? ဖအောဝ်ကဵုသ္ပအိုတ်ရော?

ခမဳ (အဿဇိ ပုနဗ္ဗသုက) ဂမၠိုၚ်ဂှ် တၞဟ်နဖဵုဗြဴကောန်ဂကူ ‘ဗြဴတၠလျိုၚ်’ ဗြဴဇၞော်ကောန်ဂကူ ‘ဝုတ်ဇၞော်’ သၟတ်ဗြဴကောန်ဂကူ ‘ဝုတ်သၟတ်’ ဂအှ်ဗြဴကောန်ဂကူ ဍိက်ဗြဴကောန်ဂကူဂမၠိုၚ်ရၚ်တၠုၚ်တဴ ဇၟန်ပ္ကဴမၞုံတဝ်မတိတ်မွဲလပါ်အိုတ်ရော? ဖအောဝ်ကဵုရေၚ်တၠုၚ်အိုတ်ရော? ရၚ်တၠုၚ်တဴဇၟန်ပ္ကဴမၞုံတဝ် မတိတ်ၜါလပါ်အိုတ်ရော?၊ ဖအောဝ်ကဵုရၚ်တၠုၚ်အိုတ်ရော? ရၚ်တၠုၚ်တဴ ပ္ကဴဗတဗ္ဂဲအိုတ်ရော? ဖအောဝ်ကဵုရၚ်တၠုၚ်အိုတ်ရော? ရၚ်တၠုၚ်တဴ ပ္ကဴတဝ်စရှ်အိုတ်ရော? ဖအောဝ်ကဵုရၚ်တၠုၚ်အိုတ်ရော? ရၚ်တၠုၚ်တဴသၞေက်၊ ပ္ကဴဂ္ညိကတောဝ်အိုတ်ရော? ဖအောဝ်ကဵု ရေၚ်တၠုၚ်အိုတ်ရော? ရၚ်တၠုၚ်တဴ ပ္ကဴဂြောပ်သြိုဟ်အိုတ်ရော? ဖအောဝ်ကဵုရၚ်တၠုၚ်အိုတ်ရော?။

ခမဳဂမၠိုၚ်ဂှ် မွဲဟာန်ကေုာံဗြဴကောန်ဂကူ ‘ဗြဴတၠလျိုၚ်’ ဗြဴဇၞော်ကောန်ဂကူ ‘ဝုတ်ဇၞော်’ သၟတ်ဗြဴကောန်ဂကူ ‘ဝုတ်သၟတ်’ ဂအှ်ဗြဴကောန်ဂကူ ဍိက်ဗြဴကောန်ဂကူဂမၠိုၚ် ပ္ဍဲမွဲပ္ၚာန်ခရော်စဝ်လေဝ် စဟာပ်အိုတ်ရော? ပ္ဍဲမွဲခရော်သုၚ်ဍာ်ဓဝ်လေဝ် သုၚ်အိုတ်ရော? ပ္ဍဲမွဲသၞာဓဝ်လေဝ် ဂဇအ်အိုတ်ရော? ပ္ဍဲမွဲဇံၚ်ခါတ်ဓဝ်လေဝ် တိက်အိုတ်ရော? ပ္ဍဲမွဲယာတ်လးဓဝ်လေဝ် တိက်အိုတ်ရော? ပ္ဍဲမွဲယာတ်လတက်ဓဝ်လေဝ် တိက်အိုတ်ရော? ပ္ဍဲမွဲယာတ်လးမွဲယာတ် လတက်ဓဝ်လေဝ် တိက်အိုတ်ရော? ပ္ဍဲဟွံသေၚ်ကဵုအခိၚ်လေဝ် စဟာပ်အိုတ်ရော? သိအရက်လေဝ် သုၚ်အိုတ်ရော? ပ္ကဴသဴမြမောဝ်ဂစေအ်စၠန်လံက်ဗဗိုဟ်လေဝ် ပကၚ်ရၚ်အိုတ်ရော? လှေ်လေဝ် လှေ်အိုတ်ရော?၊ ဂယှေ်လေဝ် ဂယှေ်အိုတ်ရော? တိၚ်တိုက်လေဝ် တိၚ်တိုက်အိုတ်ရော? လှေ်လေဝ် လှေ်သာၚ်သောဝ်အိုတ်ရော? (ဗတောန်ထ္ၜးကဵုနဲလှေ်အိုတ်ရော?) အလိုက်ဗြဴသၟာလှေ်လေဝ် တိၚ်တိုက်ဗက်အိုတ်ရော? အလိုက်ဗြဴသၟာလှေ်လေဝ် ဂယှေ်ဗက်အိုတ်ရော? အလိုက်ဗြဴသၟာလှေ်လေဝ် တိၚ်တိုက်ဗက်အိုတ်ရော? အလိုက်ဗြဴသၟာလှေ်လေဝ် လှေ်သာၚ်သောဝ်အိုတ်ရော? အလိုက်ဗြဴသၟာဂယှေ်လေဝ် တိၚ်တိုက်ဗက်အိုတ်ရော? အလိုက်ဗြဴသၟာဂယှေ်လေဝ် လှေ်သာၚ်သောဝ်ဗက်အိုတ်ရော? အလိုက်ဗြဴသၟာဆေၚ်ဝေၚ်လေဝ် လှေ်ဗက်အိုတ်ရော? အလိုက်ဗြဴ သၟာဆေၚ်ဝေၚ်လေဝ် ဂယှေ်ဗက်အိုတ်ရော? အလိုက်ဗြဴသၟာဆေၚ်ဝေၚ်လေဝ် တိၚ်တိုက်ဗက်အိုတ်ရော? အလိုက်ဗြဴ သၟာဆေၚ်ဝေၚ်လေဝ် လှေ်သာၚ်သောဝ်အိုတ်ရော? အလိုက်ဗြဴသၟာဗတောန်လေဝ် လှေ်ဗက်အိုတ်ရော? အလိုက်ဗြဴသၟာဗတောန်လေဝ် ဂယှေ်ဗက်အိုတ်ရော? အလိုက်ဗြဴသၟာဗတောန်လေဝ် တိၚ်တိုက်ဗက်အိုတ်ရော? အလိုက်ဗြဴသၟာဗတောန်လေဝ် လှေ်သာၚ်သောဝ်ဗက်အိုတ်ရော?။

ကၠဒ္စါံခန်လေဝ် ဝေၚ်အိုတ်ရော? ကၠစှ်ခန်လေဝ် ဝေၚ်အိုတ်ရော? ကၠပ္ဍဲအမှဲအကးလေဝ် ဝေၚ်အိုတ်ရော? ကၠောန်သရက်ပ္ဍဲတိတုဲလေဝ် ဝေၚ်အိုတ်ရော? နပွမပေါဟ်မခတ်လေဝ် ဝေၚ်အိုတ်ရော? နပွမဖျေံမပး ပ္ဍဲလတူခတဵုပးတုဲလေဝ် ဝေၚ်အိုတ်ရော? နပွမတက်တၚ်ဏာၚ်လေဝ်ဝေၚ်အိုတ်ရော? နကဵုဇြေဟ်ဒုန်ကရေက်လေဝ် ဝေၚ်အိုတ်ရော? နဝေၚ်မခနေအ်လေဝ် ဝေၚ်အိုတ်ရော? နပွမဓဂိုဟ်ပေဝ်လေဝ် ဝေၚ်အိုတ်ရော? နကဵုထဲသၟတ်လေဝ် ဝေၚ်အိုတ်ရော? နပွမပစူတာ (နပွမဗတက်ဂတးဂတန်) လေဝ် ဝေၚ်အိုတ်ရော? နကဵုစက်စာန်လေဝ် ဝေၚ်အိုတ်ရော? နကဵုကၞာဲသၟတ်လေဝ် ဝေၚ်အိုတ်ရော? နကဵုကွဳသၟတ်လေဝ် ဝေၚ်အိုတ်ရော? နကဵုတ္ၚသၟတ်လေဝ် ဝေၚ်အိုတ်ရော? နပွမပၞုက်အက္ခရ်လေဝ် ဝေၚ်အိုတ်ရော? နပွမထၟံက်ပတိတ် ကသပ်စိုတ်လေဝ် ဝေၚ်အိုတ်ရော? သ္ပမပတမ်ကဵုညံၚ်ကၠက် ညံၚ်ခ္ဍဴ ညံၚ်ကုန်တုဲလေဝ် ဝေၚ်အိုတ်ရော? ကွက်စိၚ်လေဝ် ကတ်ဗတောန်အိုတ်ရော? ကွတ်ချေံလေဝ် ကတ်ဗတာန်အိုတ်ရော? ကွတ်ကွဳစောတ် (ရထာ) လေဝ် ကတ်ဗတောန်အိုတ်ရော? ကွတ်တ္ၚလေဝ် ကတ်ဗတောန်အိုတ်ရော? ကွတ်သာၚ်ၜုန်မြလေဝ် ကတ်ဗတောန်အိုတ်ရော? နူဂတစိၚ်လေဝ် ဂြိပ်အာအိုတ်ရော? နူဂတချေံလေဝ် ဂြိပ်အာအိုတ်ရော? နူဂတးကွဳစောတ် (ရထာ) လေဝ် ဂြိပ်အာ ဂြိပ်ကၠုၚ်အိုတ်ရော? သ္ပတဴညံၚ်ဒံၚ်သၠာ်တက်ၜုၚ်အိုတ်ရော? တက်လေဝ် တက်ကၞက်အိုတ်ရော? ကဝိုတ်လေဝ် ကဝိုတ်လက်ဗန်အိုတ်ရော? တက်လေဝ် တက်လက်ပၠုဲအိုတ်ရော?။

ပ္ဍဲလဒေါဝ်ပေါဲလှေ်ဂမၠိုၚ်လေဝ် လးပၠးသကိုပ်တုဲ “ယွံဒေံဗြဴ ဩဝ်လှေ်ပ္ဍဲသၞာဝွံညိ” ရဴဝွံ ဟီုသ္ဂးကဵုဗြဴသၟာလှေ်အိုတ်ရော? ခိုဟ်ကွေံရ ခိုဟ်ကွေံရ ယွံဒေံဗြဴ ရဴဝွံ ကဵုလေဝ်ကဵုသာဓုကာအိုတ်ရော်? လပုဟ်တဲဂမၠိုၚ်ပတိုန်စွံလဝ် လတူတၞေၚ်လေဝ် ဍံက်ကဵုအိုတ်ရော? ဒ္ဂေတ်ပွယုတ်မာ နာနာသာ်လေဝ် ဒ္ဂေတ်သ္ပအိုတ်ရော? ယွံခမဳတအ် (ပွမခဳဂမၠိုၚ်သ္ပဒး) ဝွံ ကုညးဟွံလျုၚ်ဇြုၚ်သ္ဍိုက်ဂမၠိုၚ်ဏီ တၞဟ်နပွမကဵုလျုၚ်ဇြုၚ်သ္ဍိုက်ကီု။ ပ ။

ဟီုဂရိုဟ်တုဲ ။ ပ ။ တွံကဵုဂလာန်ဓရ်တုဲပ္ဍဲကြဴ―

“ယွံသာရိပိုတ် မောဂ္ဂလာန်တအ် မၞးတအ်ညးဂမၠိုၚ် ဩဝ်အာအိုတ်ညိ၊ အာကဳဋာဂိရိတုဲ ဩဝ်သ္ပ ‘ပဗ္ဗာဇနဳယမ်’ ပွမဗက်ဗ္ဒဴ နူကဳဋာဂိရိ ကုခမဳ အဿဇဳပုနဗ္ဗသုကဂမၠိုၚ်အိုတ်ညိ၊ ခမဳဂမၠိုၚ်ဂှ် ဒှ်ကွးပဒတဴမွဲစွံဂမၠိုၚ် မၞးတအ်ညးဂမၠိုၚ်အိုတ်ရ” ရဴဝွံ သ္ဂးကဵုသာရိပိုတ် မောဂ္ဂလာန်ရ။

ယွံတဳလမၞုံပိုဉ် ခမဳဂမၠိုၚ်ဂှ် ကြမ်ကြသအဵုသအာက်အိုတ်ရ၊ သကာတ်မြဟ်အိုတ်ရ၊ ပိုဲဍိက်တအ် ညးဂမၠိုၚ် မုရဴသာ်လဵု သ္ဂောံသ္ပပွမဗက်ဗဒဴ နူကဳဋာဂိရိ ကုခမဳအဿဇဳပုနဗ္ဗသုကဂမၠိုၚ်အိုတ်ရော? ရဴဝွံ (ဂရၚ်ပတီအိုတ်ရ)။

ယွံသာရိပိုတ် မောဂ္ဂလာန်တအ် ယဝ်ဒှ်သာ်မ္ဂး မၞးတအ်ညးဂမၠိုၚ် အာမွဲဟာန်ကေုာံခမဳဂမၠိုၚ်မဂၠိုၚ်အိုတ်ညိ ရဴဝွံ (သ္ဂးရ) ။

“ယွံတဳလမၞုံပိုဉ် ခိုဟ်သန်ရ” ရဴဝွံ သာရိပိုတ်ကေုာံမောဂ္ဂလာန်ဂမၠိုၚ် ကလေၚ်ဂရၚ်ပတီ ကုတဳလမၞုံပိုဉ်ကျာ်တြဲအိုတ်ရ။

ယွံခမဳတအ် ရဴဝွံ ဒးသ္ပရ၊ ဗွဲကိုပ်ကၠာ သ္ဒးစောဒနာ ခမဳအဿဇိပုနဗ္ဗသုကဂမၠိုၚ်ရ၊ ကြဴနူဂှ် သ္ဒးကဵုဗှ်ဗၞုဟ်ရ၊ ကြဴနူဂှ် သ္ဒးပတိုန်အာပတ်ရ၊ ကြဴနူဂှ် ခမဳ စဳကၠးဆိုက်ဗ္ဒက်တုဲ မၞုံကဵု အစောံသတ္တိဂှ် သ္ဒးကဵုသၚ်တီရ။

၂၄။	“ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳအဿဇိပုနဗ္ဗသုကဂမၠိုၚ် လေပ်ပလီုပလာ် ဂကူအိုတ်ရ၊ မၞုံကဵုဒ္ဂေတ်ယုတ်မာအိုတ်ရ၊ ဒ္ဂေတ်မယုတ်မာဂမၠိုၚ် ဒဒက်တဴခမဳဂမၠိုၚ်ဝွံ ညာတ်လေဝ်ဂပ်ဝ်ညာတ်အိုတ်ရ၊ မိၚ်လေဝ်ဂပ်ဝ်မိၚ်အိုတ်ရ၊ ဂကူဂမၠိုၚ် မိန်ခမဳဂမၠိုၚ်ဝွံ မဂပ်ဝ်ပလီုပလာ်လေဝ် ညာတ်လေဝ်ဂပ်ဝ်ညာတ်အိုတ်ရ၊ မိၚ်လေဝ်ဂပ်ဝ် မိၚ်အိုတ်ရ၊ ကမ်မၞုံကဵု အခိၚ်မဗဗွဲ ကုသၚ် ယဝ်ဒှ်မ္ဂး၊ သၚ် သ္ပပွမဗက်ဗ္ဒဴကၠေံ နူကဳဋာဂိရိ ကုခမဳအဿဇိပုနဗ္ဗသုကဂမၠိုၚ် ရဴဝွံမ္ဂး ‘ခမဳအဿဇိပုနဗ္ဗသုကဂမၠိုၚ် သ္ပဒတဴ ပ္ဍဲကဳဋာဂိရိဟွံဂွံ’ ရ၊ ဣဝွံတုန် ပွမကဵုတီရောၚ်။

ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳအဿဇိပုနဗ္ဗသုကဂမၠိုၚ် လေပ်ပလီုပလာ် ဂကူအိုတ်ရ၊ မၞုံကဵုဒ္ဂေတ်ယုတ်မာအိုတ်ရ၊ ဒ္ဂေတ်မယုတ်မာဂမၠိုၚ် ဒဒက်တဴခမဳဂမၠိုၚ်ဝွံ ညာတ်လေဝ်ဂပ်ဝ်ညာတ်အိုတ်ရ၊ မိၚ်လေဝ်ဂပ်ဝ်မိၚ်အိုတ်ရ၊ ဂကူဂမၠိုၚ် မိန်ခမဳဂမၠိုၚ်ဝွံ မဂပ်ဝ်ပလီုပလာ်လေဝ် ညာတ်လေဝ်ဂပ်ဝ်ညာတ်အိုတ်ရ၊ မိၚ်လေဝ်ဂပ်ဝ်မိၚ်အိုတ်ရ၊ သၚ် သ္ပပွမဗက်ဗဒဴကၠေံနူကဳဋာဂိရိ ကုခမဳအဿဇိပုနဗ္ဗသုကဂမၠိုၚ် ရဴဝွံမ္ဂး ‘ခမဳအဿဇိပုနဗ္ဗသုကဂမၠိုၚ် သ္ပဒတဴ ပ္ဍဲကဳဋာဂိရိဟွံဂွံ’ ရ၊ ယြဴကုတဳလပိုဉ်မွဲ သ္ဍိုက်မၠိုက် ပွမဗက်ဗဒဴကၠေံ နူကဳဋာဂိရိ ကုခမဳအဿဇိပုနဗ္ဗသုကဂမၠိုၚ် ရဴဝွံမ္ဂး ‘ခမဳအဿဇိပုနဗ္ဗသုကဂမၠိုၚ် သ္ပဒတဴ ပ္ဍဲကဳဋာဂိရိဟွံဂွံ’ ရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။ မရနုက်ကဵုၜါဝါလေဝ် ဟီုသ္ဂးဟိုတ်ဂှ်ရ ။ ပ ။ မရနုက်ကဵုပိဝါလေဝ် ဟီုသ္ဂးဟိုတ်ဂှ်ရ။
ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ ။ ပ ။ တဳလပိုဉ်ဂှ် သ္ဒးဟီုတိုန်ရ။

သၚ် ဂပ်ဝ်သ္ပပွမဗက်ဗဒဴကၠေံ နူကဳဋာဂိရိ ကုခမဳအဿဇိပုနဗ္ဗသုကဂမၠိုၚ် ရဴဝွံမ္ဂး ‘ခမဳအဿဇိပုနဗ္ဗသုကဂမၠိုၚ် သ္ပဒတဴ ပ္ဍဲကဳဋာဂိရိဟွံဂွံ’ တုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ရ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်ကၞပ်သ္ၚောံသ္ၚိတ်ဇြ ရဴဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” ရဴဝွံ (သ္ဒးကဵုတီရ ရဴဝွံ သ္ဂးရ)။

====၁.၃.၁။ ကမ်ဟွံဗဗွဲဓရ် စှ်ၜါ====
၂၅။	ယွံခမဳတအ် ပဗ္ဗာဇနဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပပ္ဍဲကြဴမတ်၊ ပွမသ္ပ သီုဟွံသၟာန်သၟုက်၊ ပွမသ္ပ သီုဟွံဒုၚ်ဝန်။ ယွံခမဳတအ် ပဗ္ဗာဇနဳယကမ် မဍိုက်ပေၚ်တဴကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။

ယွံခမဳတအ် ပဗ္ဗာဇနဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ်ဒှ်ကမ် မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပသီုဟွံဒးအာပတ်၊ ပွမသ္ပ နအာပတ်ဟွံသေၚ်ကဵုဒေသနာဂါမ်၊ ပွမသ္ပ နအာပတ်မဟီုလၟိၚ်ဒေသနာတုဲ။ ယွံခမဳတအ် ပဗ္ဗာဇနဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳ သၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပ ။
ပွမသ္ပ သီုဟွံစောဒနာ၊ ပွမသ္ပ သီုဟွံကဵုဗှ်ဗၞုဟ်၊ ပွမသ္ပ သီုဟွံပတိုန်အာပတ် ။ ပ ။ ပွမသ္ပ ပ္ဍဲကြဴမတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။ ပွမသ္ပသီုဟွံသၟာန်သၟုက်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ပ ။ ပွမသ္ပ သီုဟွံဒုၚ်ဝန်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံဒးအာပတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ နအာပတ်ဟွံသေၚ်ကဵုဒေသနာဂါမ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံစောဒနာ၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံကဵုဗှ်ဗၞုဟ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံကဵုဗှ်ဗၞုဟ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံပတိုန်အာပတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ယွံခမဳတအ် ပဗ္ဗာဇနဳယကမ်မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ်ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။

✤ကမ်ဟွံဗဗွဲဓရ်စှ်ၜါ တုဲရ။✤

====၁.၃.၂။ ကမ်ဗဗွဲဓရ် စှ်ၜါ====
၂၆။	ယွံခမဳတအ် ပဗ္ဗာဇနဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပပ္ဍဲဂတမတ်၊ သၟာန်သၟုက်တုဲ ပွမသ္ပ၊ ဒုၚ်ဝန်တုဲ ပွမသ္ပ။ ယွံခမဳတအ် ပဗ္ဗာဇနဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်ဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။

ယွံခမဳတအ် ပဗ္ဗာဇနဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပ နမဒးအာပတ်၊ ပွမသ္ပ နအာပတ်ဒေသနာဂါမ်၊ ပွမသ္ပ နအာပတ်မဟဂပ်ဝ်ဟီုလၟိၚ်ဒေသနာဏီ။ ယွံခမဳတအ် ပဗ္ဗာဇနဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ ။ ပ ။

စောဒနာတုဲ ပွမသ္ပ၊ ကဵုဗှ်ဗၞုဟ်တုဲ ပွမသ္ပ၊ ပတိုန်အာပတ်တုဲ ပွမသ္ပ ။ ပ ။

ပွမသ္ပ ပ္ဍဲဂတမတ်၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန် ။ ပ ။

သၟာန်သၟုက်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန် ။ ပ ။

ဒုၚ်ဝန်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန် ။ ပ ။

ပွမသ္ပ နမဒးအာပတ်၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန် ။ ပ ။

ပွမသ္ပ နအာပတ်ဒေသနာဂါမ်၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန် ။ ပ ။

ပွမသ္ပ နအာပတ်မဟဂပ်ဝ်ဟီုလၟိၚ်ဒေသနာဏီ၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန် ။ ပ ။

စောဒနာတုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာ သၟဟ်သၟန် ။ ပ ။

ကဵုဗှ်ဗၞုဟ်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာ သၟဟ်သၟန် ။ ပ ။

ပတိုန်အာပတ်တုဲ ပွမသ္ပ၊ ပွမသ္ပနဗဗွဲဓရ်၊ ပွမသ္ပနမညဳသာသၟဟ်သၟန်။ ယွံခမဳတအ် ပဗ္ဗာဇနဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳ သၟဟ်သၟန်ကဵုဝိနယ် ကမ်မကဵု ၜိုဟ်လလမ် ဗွဲမဒးရးရ။

✤ကမ်ဗဗွဲဓရ်စှ်ၜါ တုဲရ။✤

====၁.၃.၃။ နွံပၟိက်မ္ဂး ကမ်မသ္ပမာန်စှ်ပန်သာ်====
၂၇။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စး အရေဝ်ဂၠိုၚ်တုဲ ပွမသ္ပအဓိကိုရ် ပ္ဍဲသၚ်၊ ဒိုဟ်ဓီု ဟွံစဳကၠးဆိုက်ဗ္ဒက် အာပတ်ဂၠိုၚ်ကၠာ ပွမဟွံမွဲကဵုအပိုၚ်အခြာ၊ ပွမပဒတဴမံၚ်စံၚ်နှဴရဴကေုာံခရှ်ဂမၠိုၚ် နပွမပံၚ်ဖက်ဆက်ဆောံခရှ်ဂမၠိုၚ် မဟွံဗဗွဲသပ္ပါယ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၁)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ ပ္ဍဲအရာသဳလမပြဲ ပွမသဳလလီုလာ်၊ ပ္ဍဲအရာဒ္ဂေတ်မပြဲ ပွမဒ္ဂေတ်လီုလာ်၊ ပ္ဍဲအရာကွေတ်ဝါဒမပြဲ ပွမကွေတ်ဝါဒလီုလာ်။ ယွံခမဳတအ် ကုခမဳ မဍိုက်ပေၚ်တဴကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၂)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ ပွမဟီုဂရိုဟ်ကျာ်၊ ပွမဟီုဂရိုဟ်ဓရ်၊ ပွမဟီုဂရိုဟ်သၚ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၃)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ ပွမဍိုက်ပေၚ်တဴ ကေုာံပွမဝေၚ်ဂြိုၚ်ကတိုၚ်ကမှ် ကတဵုဒှ်ပ္ဍဲဇကု၊ ပွမဍိုက်ပေၚ်တဴ ကေုာံပွမဝေၚ်ဂြိုၚ်ကတိုၚ်ကမှ် ကတဵုဒှ်ပ္ဍဲပါၚ်၊ ပွမဍိုက်ပေၚ်တဴ ကေုာံပွမဝေၚ်ဂြိုၚ်ကတိုၚ်ကမှ် ကတဵုဒှ်ပ္ဍဲဇကုပါၚ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၄)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ ပွမဍိုက်ပေၚ်တဴ ကေုာံမဟဂပ်ဝ်ဒ္ဂေတ်မကတဵုဒှ်ပ္ဍဲဇကု၊ ပွမဍိုက်ပေၚ်တဴ ကေုာံမဟဂပ်ဝ်ဒ္ဂေတ်မကတဵုဒှ်ပ္ဍဲပါၚ်၊ ပွမဍိုက်ပေၚ်တဴ ကေုာံမဟဂပ်ဝ်ဒ္ဂေတ် မကတဵုဒှ်ပ္ဍဲဇကုပါၚ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၅)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ ပွမဍိုက်ပေၚ်တဴ ကေုာံပွမပလီုပလာ် မကတဵုဒှ်ပ္ဍဲဇကု၊ ပွမဍိုက်ပေၚ်တဴ ကေုာံပွမပလီုပလာ် မကတဵုဒှ်ပ္ဍဲပါၚ်၊ ပွမဍိုက်ပေၚ်တဴ ကေုာံပွမပလီုပလာ် မကတဵုဒှ်ပ္ဍဲဇကုပါၚ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၆)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ ပွမဍိုက်ပေၚ်တဴ ကေုာံပွမဂယိုၚ်လမျီုမယုတ်မာ မကတဵုဒှ်ပ္ဍဲဇကု၊ ပွမဍိုက်ပေၚ်တဴ ကေုာံပွမဂယိုၚ်လမျီုမယုတ်မာ မကတဵုဒှ်ပ္ဍဲပါၚ်၊ ပွမဍိုက်ပေၚ်တဴ ကေုာံပွမဂယိုၚ်လမျီုမယုတ်မာ မကတဵုဒှ်ပ္ဍဲဇကုပါၚ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၇)

ယွံခမဳတအ် ကုခမဳဂမၠိုၚ်ပိဂကူဂှ် သၚ်နွံပၟိက် သ္ပပဗ္ဗာဇနဳယကမ်မ္ဂး သ္ပမာန်ရ။ ခမဳမွဲဂကူဂှ် ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စး အရေဝ်ဂၠိုၚ်တုဲ လေပ်သ္ပအဓိကိုရ် ပ္ဍဲသၚ်ရ၊ ခမဳမွဲဂကူဂှ် ဒှ်ညးဒိုဟ်ဓီု ဟွံစဳကၠးဆိုက်ဗ္ဒက် အာပတ်ဂၠိုၚ်ကၠာ ဟွံမွဲကဵုအပိုၚ်အခြာရ၊ ခမဳမွဲဂကူဂှ် ပဒတဴမံၚ်စံၚ်နှဴရဴကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၈)

ယွံခမဳတအ် ကုခမဳဂမၠိုၚ်ပိဂကူဂှ် သၚ်နွံပၟိက် သ္ပပဗ္ဗာဇနဳယကမ်မ္ဂး သ္ပမာန်ရ။ ခမဳမွဲဂကူဂှ် ပ္ဍဲအရာသဳလမပြဲ သဳလလီုလာ်ရ၊ ခမဳမွဲဂကူဂှ် ပ္ဍဲအရာဒ္ဂေတ်မပြဲ ဒ္ဂေတ်လီုလာ်ရ၊ ခမဳမွဲဂကူဂှ် ပ္ဍဲအရာကွေတ်ဝါဒမပြဲ ကွေတ်ဝါဒလီုလာ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၉)

ယွံခမဳတအ် ကုခမဳဂမၠိုၚ်ပိဂကူဂှ် သၚ်နွံပၟိက် သ္ပပဗ္ဗာဇနဳယကမ်မ္ဂး သ္ပမာန်ရ။ ခမဳမွဲဂကူဂှ် ဟီုဂရိုဟ်ကျာ်ရ၊ ခမဳမွဲဂကူဂှ် ဟီုဂရိုဟ်ဓရ်ရ၊ ခမဳမွဲဂကူဂှ် ဟီုဓရိုဟ်သၚ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၁၀)

ယွံခမဳတအ် ကုခမဳဂမၠိုၚ်ပိဂကူသအာၚ်လေဝ် သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ ခမဳမွဲဂကူဂှ် ဍိုက်ပေၚ်တဴ ကေုာံပွမဝေၚ်ဂြိုၚ်ကတိုၚ်ကမှ် ကတဵုဒှ်ပ္ဍဲဇကုရ၊ ခမဳမွဲဂကူဂှ် ဍိုက်ပေၚ်တဴ ကေုာံပွမဝေၚ်ဂြိုၚ်ကတိုၚ်ကမှ် ကတဵုဒှ်ပ္ဍဲပါၚ်ရ၊ ခမဳမွဲဂကူဂှ် ဍိုက်ပေၚ်တဴ ကေုာံပွမဝေၚ်ဂြိုၚ် ကတိုၚ်ကမှ် ကတဵုဒှ်ပ္ဍဲဇကုပါၚ်ရ။ ယွံခမဳဂမၠိုၚ်ပိဂကူဝွံ သၚ်နွံပၟိက် သ္ပပဗ္ဗာဇနဳယကမ်မ္ဂး သ္ပမာန်ရ။ (၁၁)

ယွံခမဳတအ် ကုခမဳဂမၠိုၚ်ပိဂကူသအာၚ်လေဝ် သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ ခမဳမွဲဂကူဂှ် ဍိုက်ပေၚ်တဴ ကေုာံဒ္ဂေတ်မဟဂပ်ဝ်ဒ္ဂေတ် မကတဵုဒှ်ပ္ဍဲဇကုရ၊ ခမဳမွဲဂကူဂှ် ဍိုက်ပေၚ်တဴ ကေုာံဒ္ဂေတ်မဟဂပ်ဝ်ဒ္ဂေတ် မကတဵုဒှ်ပ္ဍဲပါၚ်ရ၊ ခမဳမွဲဂကူဂှ် ဍိုက်ပေၚ်တဴကေုာံဒ္ဂေတ် မဟဂပ်ဝ်ဒ္ဂေတ် မကတဵုဒှ်ပ္ဍဲဇကုပါၚ်ရ။ ယွံခမဳဂမၠိုၚ်ပိဂကူဝွံ သၚ်နွံပၟိက် သ္ပပဗ္ဗာဇနဳယကမ်မ္ဂး သ္ပမာန်ရ။ (၁၂)

ယွံခမဳတအ် ကုခမဳဂမၠိုၚ်ပိဂကူသအာၚ်လေဝ် သၚ်နွံပၟိက်သ္ပပဗ္ဗဇနဳယကမ်မ္ဂး သ္ပမာန်ရ။ ခမဳမွဲဂကူ ဍိုက်ပေၚ်တဴကေုာံပွမပလီုပလာ် မကတဵုဒှ် ပ္ဍဲဇကုရ၊ ခမဳမွဲဂကူဂှ် ဍိုက်ပေၚ်တဴကေုာံပွမပလီုပလာ် မကတဵုဒှ်ပ္ဍဲပါၚ်ရ၊ ခမဳမွဲဂကူဂှ် ဍိုက်ပေၚ်တဴ ကေုာံပွမပလီုပလာ် မကတဵုဒှ် ပ္ဍဲဇကုပါၚ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၁၃)

ယွံခမဳတအ် ကုခမဳဂမၠိုၚ်ပိဂကူသအာၚ်လေဝ် သၚ်နွံပၟိက်သ္ပပဗ္ဗဇနဳယကမ်မ္ဂး သ္ပမာန်ရ။ ခမဳမွဲဂကူ ဍိုက်ပေၚ်တဴကေုာံပွမဂယိုၚ်လမျီုမယုတ်မာ မကတဵုဒှ် ပ္ဍဲဇကုရ၊ ခမဳမွဲဂကူဂှ် ဍိုက်ပေၚ်တဴကေုာံဂယိုၚ်လမျီုမယုတ်မာ မကတဵုဒှ်ပ္ဍဲပါၚ်ရ၊ ခမဳမွဲဂကူဂှ် ဍိုက်ပေၚ်တဴ ကေုာံဂယိုၚ်လမျီုမယုတ်မာ မကတဵုဒှ် ပ္ဍဲဇကုပါၚ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပပဗ္ဗာဇနဳယကမ်မ္ဂး သ္ပမာန်ရ။ (၁၄)

✤နွံပၟိက်မ္ဂး ကမ်မသ္ပမာန်စှ်ပန်သာ် တုဲရ။✤

====၁.၃.၄။ ဒ္ဂေတ်ဝတ် ပ္ဍဲပဗ္ဗာဇနဳယကမ်စှ်ဒ္စါံသာ်====
၂၈။	ယွံခမဳတအ် ခမဳ မဒးဒုၚ်သ္ပပဗ္ဗာဇနဳယကမ်ဂှ် ဒးဒ္ဂေတ်ဗွဲမဒးရးရ―

ကြက်သ္ဂးဂတဝွံတုန်― ပ္ဍဲအရာမဒ္ဂေတ်ဂှ် ဒ္ဂေတ်ဝတ်မဒးဒ္ဂေတ်သ္ပဗွဲမဒးရးရောၚ်― (သ္ပအ္စာဥပဇ္ၛာယ်တုဲ) ဟဂပ်ဝ်ပကဵုပယျၚ်ရ၊ ဟဂပ်ဝ်ကဵုနိဿယရ၊ ဟဂပ်ဝ်ကဵုသာမဏဳကၠောန်ၜိုတ်ရ၊ ဟဂပ်ဝ်သာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ၜိုန်ဂွံဒုၚ်သၟိတ်လေဝ် ဟဂပ်ဝ်ကဵုဩဝါဒကဵုခမဳဗြဴဂမၠိုၚ်ရ၊ ဟွံထေက်ကဵုအာစိုပ် အာပတ်မဒှ်ဟိုတ်သ္ပပဗ္ဗာဇနဳယကမ်ရ၊ အာပတ်သအာၚ်တၠုၚ်လအာမတုပ်ကဵုဂှ်ကီု အာပတ်ယုတ်မာ ကြံၚ်မ္ၚိုဟ်လောန်လတူဂှ်ကီု ဟွံထေက်ကဵုအာစိုပ်ရ၊ ဟွံထေက်ကဵုဟီုဂရိုဟ်ကမ်ရ၊ ဟွံထေက်ကဵုဟီုဂရိုဟ် ခမဳသ္ပကမ်ဂမၠိုၚ်ရ၊ ဟွံထေက်ကဵုတန်ဒေါံဥပေါသ် ခမဳပကတတ်ရ၊ ပဝါဏာလေဝ် ဟွံထေက်ကဵုတန်ဒေါံရ၊ ဟဂပ်ဝ်သ္ပ ပွမဒၠောံဗတောန်ရ၊ ဟွံထေက်ကဵုစွံပတန် ပ္ဍဲအရာဇၞော်သကိုပ်သကရ၊ ဟွံထေက်ကဵုအာတ် အခေါၚ်ရ၊ ဟွံထေက်ကဵုစောဒနာရ၊ ဟွံထေက်ကဵု ကဵုဗှ်ဗၞုဟ်ရ၊ ဟွံထေက်ကဵု စိုန်သကီုနှဴရဴ ကေုာံခမဳပကတတ်ဂမၠိုၚ်ရ၊ (ဣဝွံတုန် ဒ္ဂေတ်ဝတ် မဒးဒ္ဂေတ်သ္ပ ဗွဲမဒးရးရောၚ်။)

✤ဒ္ဂေတ်ဝတ် ပ္ဍဲပဗ္ဗဇနဳယကမ်စှ်ဒ္စါံသာ် တုဲရ✤


၂၉။	ပ္ဍဲအခိၚ်ဂှ် ဂကောံခမဳမၞုံပဓာန်ဍေံ သာရိပိုတ် မောဂ္ဂလာန် က္ညအာကဳဋာဂိရိတုဲ သ္ပပဗ္ဗာဇနဳယကမ် ‘ပွမဗက်ဗ္ဒဴကၠေံ’ နူကဳဋာဂိရိ ကုခမဳအဿဇိပုနဗ္ဗသုကဂမၠိုၚ် ရဴဝွံမ္ဂး ‘ခမဳအဿဇိပုနဗ္ဗသုကဂမၠိုၚ် သ္ပဒတဴ ပ္ဍဲကဳဋာဂိရိဟွံဂွံ’ ရ၊ ၜိုန်သၚ်သ္ပပဗ္ဗာဇနဳယကမ် ‘ပွမဗက်ဗ္ဒဴကၠေံ’ လေဝ်ခမဳ (အဿဇိပုနဗ္ဗသုက) ဂမၠိုၚ်ဂှ် ဟွံဒ္ဂေတ်ဗွဲမဒးရးအိုတ်ရ၊ ဟွံဗလာပ်ဖျေံ တသော်မာန်အိုတ်ရ၊ ဟွံဒ္ဂေတ်တဴ ဒ္ဂေတ်ဝေတ်မဒှ်ဟိုတ်တိတ်ဗၠးနူကမ်အိုတ်ရ၊ ဟွံကလအ် ခမဳဂမၠိုၚ်အိုတ်ရ၊ တ္ၜေဟ်လက်အိုတ်ရ၊ လဗပ်ပကီုဟီုစုတ်အိုတ်ရ၊ ကဵုအာစိုပ် ဒဒှ်ညးဗက်စ ဆန္ဒာဂတိ ဒေါသာဂတိ မောဟာဂတိ ဘယာဂတိဂမၠိုၚ်အိုတ်ရ၊ ဌာန်သအာၚ်လေဝ် ပါဲစ္ဍးအာအိုတ်ရ၊ ရာမ်လေဝ် ရာမ်တိတ်ခရှ်အိုတ်ရ။

ခမဳပၟိက်အောန်ဂမၠိုၚ်ဂှ် “သၚ်သီုသ္ပလဝ်ပဗ္ဗာဇနဳယကမ်ဂှ် ခမဳ (အဿဇိပုနဗ္ဗသုက) ဂမၠိုၚ်ဂှ် ဟွံဒ္ဂေတ်ဗွဲမဒးရးအိုတ်ရော? ဟွံဗလာပ်ဖျေံ တသော်မာန်အိုတ်ရော? ဟွံဒ္ဂေတ်တဴ ဒ္ဂေတ်ဝတ်မဒှ်ဟိုတ်တိတ်ဗၠးနူကမ်အိုတ်ရော? ဟွံကလအ် ခမဳဂမၠိုၚ်အိုတ်ရော? တ္ၜေဟ်လက်အိုတ်ရော? လဗပ်ပကီုဟီုစုတ်အိုတ်ရော? ကဵုအာစိုပ် ဒဒှ်ညးဗက်စ ဆန္ဒာဂတိ ဒေါသာဂတိ မောဟာဂတိ ဘယာဂတိဂမၠိုၚ်အိုတ်ရော? ဌာန်သအာၚ်လေဝ် ပါဲစ္ဍးအာအိုတ်ရော? ရာမ်လေဝ်ရာမ်တိတ်ခရှ်အိုတ်ရော?” ရဴဝွံ ဟီုဂရိုဟ်အိုတ်ရ၊ ပျုတ်ဗ္ဒက်အိုတ်ရ၊ ဟီုထ္ၜးဒုဟ်အိုတ်ရ။

ခမဳဂမၠိုၚ်ဂှ် ဂရၚ်ပတီ ဟိုတ်ပရူပရာဝွံ ကုတဳလမၞုံပိုဉ်ကျာ်တြဲအိုတ်ရ၊ ပ္ဍဲအခိၚ်ဂှ် ဟိုတ်နူဟိုတ်အရာဝွံ တဳလမၞုံပိုဉ်ကျာ်တြဲ ကဵုခမဳသၚ် ကောံဓရီုတုဲမ္ဂး―

“ယွံခမဳတအ် သၚ်သီုသ္ပလဝ်ပဗ္ဗာဇနဳယကမ်ဂှ် ခမဳ (အဿဇိပုနဗ္ဗသုက) ဂမၠိုၚ်ဂှ်ဟွံဒ္ဂေတ် ဗွဲမဒးရးအိုတ်ရ၊
ဟွံဗလာပ်ဖျေံ    တသော်မာန်အိုတ်ရ၊ ဟွံဒ္ဂေတ်တဴ ဒ္ဂေတ်ဝတ်မဒှ် ဟိုတ်တိတ်ဗၠးနူကမ်အိုတ်ရ၊ ဟွံကလအ်ခမဳဂမၠိုၚ်အိုတ်ရ၊ တ္ၜေဟ်လက်အိုတ်ရ၊ လဗပ်ပကီုဟီုစုတ်အိုတ်ရ၊ ကဵုအာစိုပ် ဒဒှ်ညးဗက်စ ဆန္ဒာဂတိ ဒေါသာဂတိ မောဟာဂတိ ဘယာဂတိဂမၠိုၚ်အိုတ်ရ၊ ဌာန်သအာၚ်လေဝ် ပါဲစ္ဍးအာအိုတ်ရ၊ ရာမ်လေဝ်ရာမ်တိတ်ခရှ်အိုတ်ရ ဟီုဂှ် ဍာံပြဟာ ရဴဝွံ စၟဳစၟတ်သၟာန်သၟုက်ခမဳဂမၠိုၚ်ရ။

ဍာံပြရ ယွံကျာ်မၞုံပိုဉ် ရဴဝွံ (ဂရၚ်ပတီအိုတ်ရ)။

တဳလမၞုံပိုဉ်ကျာ်တြဲ မပတၠပိုဉ်တြဴပြကာ ဟီုဂရိုဟ်ရ၊ ယွံခမဳတအ် ဟွံထေက်ရ ။ ပ ။ သၚ်သီုသ္ပလဝ်ပဗ္ဗာဇနဳယကမ် တြုံမလ္ၚုသၟး (နူမဂ်ဖိုလ်) ဂမၠိုၚ်ဂှ် မုဟိုတ် ဟွံဒ္ဂေတ်ဗွဲမဒးရးအိုတ်ရော? ဟွံဗလာပ်ဖျေံ တသော်မာန်အိုတ်ရော? ဟွံဒ္ဂေတ်တဴ ဒ္ဂေတ်ဝတ်မဒှ်ဟိုတ်တိတ်ဗၠး နူကမ်အိုတ်ရော်? ဟွံကလအ်ခမဳဂမၠိုၚ်အိုတ်ရော? တ္ၜေဟ်လက်အိုတ်ရော? လဗပ်ပကီုဟီုစုတ်အိုတ်ရော? ကဵုအာစိုပ် ဒဒှ်ညးဗက်စ ဆန္ဒာဂတိ ဒေါသာဂတိ မောဟာဂတိ ဘယာဂတိဂမၠိုၚ်အိုတ်ရော? ဌာန်သအာၚ်လေဝ် ပါဲစ္ဍးအာအိုတ်ရော? ရာမ်လေဝ် ရာမ်တိတ်ခရှ်အိုတ်ရော? ယွံခမဳတအ် (ပွခမဳဂမၠိုၚ်သ္ပဒး) ဝွံ ကုညးဟွံလျုၚ်ဇြုၚ်သ္ဍိုက်ဂမၠိုၚ်ဏီ တၞဟ်နပွမကဵုလျုၚ်ဇြုၚ်သ္ဍိုက်ကီု ။ ပ ။
ဟီုဂရိုဟ်တုဲ ။ ပ ။ တွံကဵုပလာန်ဓရ်တုဲ သ္ဂးကဵုခမဳဂမၠိုၚ်ရ။ ယွံခမဳတအ် ဒှ်သာ်ဂှ်မ္ဂး သၚ် ဩဝ်ကဵုလလမ်ကၠေံ ပဗ္ဗာဇနဳယကမ်ညိ။


====၁.၃.၅။ ဟိုတ်မဟွံထေက်ကဵုလလမ်ကၠေံစှ်ဒ္စါံသာ်====
၃၀။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာဂှ် ဟွံထေက်ကဵုလလမ်ကၠေံ ပဗ္ဗာဇနဳယကမ်ရ၊ (ခမဳဂှ် သ္ပအ္စာဥပဇ္ၛာယ်တုဲ) ပကဵုပယျၚ်ရ၊ ကဵုနိဿယရ၊ ကဵုသာမဏဳကၠောန်ၜိုတ်ရ၊ သာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ကလိဂွံသၟိတ်တုဲ ဒၠောံဗတောန် ခမဳဗြဴဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴကေုာံအၚ်္ဂဂမၠိုၚ် မသုန်ပြကာဝွံ ဟွံထေက်ကဵုလလမ်ကၠေံ ပဗ္ဗာဇနဳယကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာသအာၚ်လေဝ် ဟွံထေက်ကဵုလလမ်ကၠေံ ပဗ္ဗဇနဳယကမ်ရ၊ (ခမဳဂှ်) အာစိုပ် အာပတ်မဒှ်ဟိုတ်သ္ပပဗ္ဗာဇနဳယကမ်ရ၊ အာပါတ် သအာၚ်တၠုၚ်လအာတုပ်ကဵုဂှ်ကဵုဒှ် အာပတ်ယုတ်မာ ကြံၚ်မ္ၚိုဟ်လောန်လတူဂှ်ကဵုဒှ် အာစိုပ်ရ၊ ဟီုဂရိုဟ်ကမ်ရ၊ ဟီုဂရိုဟ် ခမဳသ္ပကမ်ဂမၠိုၚ်ရ၊။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဟွံထေက်ကဵုလလမ်ကၠေံ ပဗ္ဗာဇနဳယကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဂှ် ဟွံထေက်ကဵုလလမ်ကၠေံပဗ္ဗာဇနဳယကမ်ရ၊ (ခမဳဂှ်) တန်ဒေါံဥပေါသ် ခမဳပကတတ်ရ၊ တန်ဒေါံပဝါရဏာရ၊ သ္ပ ပွမဒၠောံဗတောန်ရ၊ ဂိုၚ်ကေတ်အရာဇၞော်သကိုပ်သကရ၊ အာတ်အခေါၚ်ရ၊ စောဒနာရ၊ ကဵုဗှ်ဗၞုဟ်ရ၊ ကဵုစိုန်သကီုနှဴရဴကေုာံခမဳပကတတ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် ဒ္စါံပြကာဝွံ ဟွံထေက်ကဵုလလမ်ကၠေံ ပဗ္ဗာဇနဳယကမ်ရ။

✤ဟိုတ်မဟွံထေက်ကဵုလလမ်ကၠေံ ပဗ္ဗာဇနဳယကမ်စှ်ဒ္စါံသာ် တုဲရ✤

====၁.၃.၆။ ဟိုတ်မထေက်ကဵုလလမ်ကၠေံ ပဗ္ဗာဇနဳယကမ်စှ်ဒ္စါံသာ်====
၃၁။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဂှ် ဒးကဵုလလမ်ကၠေံပဗ္ဗာဇနဳယကမ်ရ၊ (ခမဳဂှ် သ္ပအ္စာဥပဇ္ၛာယ်တုဲ) ဟွံပကဵုပယျၚ်ရ၊ ဟွံကဵုနိဿယရ၊ ဟွံကဵုသာမဏဳကၠောန်ၜိုတ်ရ၊ ဟွံသာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ၜိုန်ကလိဂွံသၟိတ်လေဝ် ဟွံဒၠောံဗတောန်ခမဳဗြဴဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ ပဗ္ဗာဇနဳယကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာသအာၚ်လေဝ် ဒးကဵုလလမ်ကၠေံ ပဗ္ဗာဇနဳကမ်ရ၊ (ခမဳဂှ်) ဟွံတန်ဒေါံဥပေါသ် ခမဳပကတတ်ရ၊ ဟွံတန်ဒေါံပဝါရဏာရ၊ ဟွံသ္ပ ပွမဒၠောံဗတောန်ရ၊ ဟွံဂိုၚ်ကေတ်အရာဇၞော်သကိုပ်သကရ၊ ဟွံအာတ်အခေါၚ်ရ၊ ဟွံစောဒနာရ၊ ဟွံကဵုဗှ်ဗၞုဟ်ရ၊ ဟွံကဵုစိုန်သကီုနှဴရဴ ကေုာံခမဳပကတတ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဝွံ ဒးကဵုလလမ်ကၠေံ ပဗ္ဗာဇနဳယကမ်ရ။

✤ဟိုတ်မထေက်ကဵုလလမ်ကၠေံ ပဗ္ဗာဇနဳယကမ်စှ်ဒ္စါံသာ် တုဲရ✤


၃၂။	ယွံခမဳတအ် ရဴဝွံ ဒးကဵုလလမ်ရ၊ ယွံခမဳတအ် ခမဳမဒးဒုၚ်သ္ပ ပဗ္ဗာဇနဳယကမ်ဂှ် ပြာပ်အာဇရေၚ်သၚ်တုဲ လၜက်ကၠေဟ်ပတိုန်သ္ၚာကၞေဟ် ပ္ဍဲလတူပၞးပါဲမွဲလပါ် လ္ၚောဝ်ဒၠးဇိုၚ်ခမဳဇၞော်ဂမၠိုၚ်တုဲ ဂဇအ်ဒၟံၚ်ဗွဲမလံက်ဂဇုန် သီုမပၚ်ပတိုန်ခၠအ်သၟိပ်တဲဂှ် “ယွံတဳလပိုဉ်တအ် ဟိုတ်နူသၚ် သ္ပလဝ် ပဗ္ဗာဇနဳယကမ်ဂှ်ရ အဲဍိက်ဒ္ဂေတ်တဴ ဗွဲမဒးရးရ၊ ဖျေံကၠေံတသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ် ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ပဗ္ဗာဇနဳယကမ်ရ” ရဴဝွံ ဒးဂရၚ်ပတီရ။ မရနုက်ကဵုၜါဝါလေဝ် ဒးအာတ်အခေါၚ်ရ။ မရနုက်ကဵုပိဝါလေဝ် ဒးအာတ်အခေါၚ်ရ။

ခမဳ စဳကၠးဆိုက်ဗ္ဒက်တုဲ မၞုံကဵုအစောံသတ္တိဂှ် သ္ဒးကဵုသၚ်တီရ―

“ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ဟိုတ်နူသၚ်သ္ပလဝ် ပဗ္ဗာဇနဳယကမ်ဂှ်ရ ခမဳမၞုံယၟုဝွံ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ပဗ္ဗလလမ်ကၠေံ ပဗ္ဗဇနဳယကမ်ရ၊ ကမ်မၞုံကဵုအခိၚ်မဗဗွဲ ကုသၚ် ယဝ်ဒှ်မ္ဂး၊ သၚ်ကဵုလလမ်ကၠေံ ပဗ္ဗာဇနဳယကမ် ကုခမဳမၞုံယၟုဝွံရ၊ ဣဝွံတုန် ပွမကဵုတီရောၚ်။

ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳမၞုံယၟုဝွံ ဟိုတ်နူသၚ် သ္ပလဝ် ပဗ္ဗာဇနဳယကမ်ဂှ်ရ ဒ္ဂေတ်တဴဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴဒ္ဂေတ်ဝတ် ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ပဗ္ဗာဇနဳယကမ်ရ၊ သၚ်ကဵုလလမ်ကၠေံ ပဗ္ဗာဇနဳယကမ် ကုခမဳမၞုံယၟုဝွံရ၊ ယြဴကုတဳလပိုဉ်မွဲ သ္ဍိုက်မၠိုက် ပွမကဵုလလမ်ကၠေံ ပဗ္ဗာဇနဳယကမ် ကုခမဳမၞုံယၟုရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

မရနုက်ကဵုၜါဝါလေဝ် ဟီုသ္ဂးဟိုတ်ဂှ်ရ ။ ပ ။ မရနုက်ကဵုပိဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳမၞုံယၟုဝွံ ဟိုတ်နူသၚ်သ္ပလဝ် ပဗ္ဗာဇနဳယကမ်ဂှ်ရ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ပဗ္ဗာဇနဳယကမ်ရ၊ သၚ်ကဵုလလမ်ကၠေံပဗ္ဗာဇနဳယကမ် ကုခမဳမၞုံယၟုဝွံရ၊ ယြဴကုတဳလပိုဉ်မွဲ သ္ဍိုက်မၠိုက် ပွမကဵုလလမ်ကၠေံ ပဗ္ဗာဇနဳယကမ် ကုခမဳမၞုံယၟုရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

သၚ် ဂပ်ဝ်ကဵုလလမ်ကၠေံ ပဗ္ဗာဇနဳယကမ် ကုခမဳမၞုံယၟုတုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ရ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်ကၞပ်သ္ၚောံသ္ၚိတ်ဇြရဴဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” ရဴဝွံ (သ္ဒးကဵုတီရ ရဴဝွံ သ္ဂးရ)။

❀ပဗ္ဗာဇနဳယကမ် တတိယတုဲရ။❀

===၁.၄။ ပဋိသာရဏဳယကမ်===
၃၃။	ပ္ဍဲမွဲအခိၚ်တေံ တဳလပိုဉ်သုဓမ္မ ဒှ်ခမဳနွံပိုဉ်ဂဇအ်ဘာ သမ္ၚေဟ်စိတ္တ ပ္ဍဲဇနပိုဒ် မစ္ဆိကာသဏ္ဍရ၊ စိုန်သကီုပ္ဍဲကမၠောန်ကေၚ်ကာတၟိရ၊ မၞုံကဵုဝတ်ပိဏ္ဍပါတ်လၟိုန်ဒမၠိရ။

သမ္ၚေဟ်စိတ္တ ဇၟာပ်အခိၚ်မဘိက်နိမန် သၚ်ကီု ဂိုဏ်ကီု ပူဂိုလ်ကီုဂှ် သီုဟွံဂရၚ်ပတီ တဳလပိုဉ်သုဓမ္မဂှ် ဟွံဘိက်နိမန်ရ။ ပ္ဍဲအခိၚ်ဂှ် ထေရ်ဇၞော်ဂမၠိုၚ်မဂၠိုၚ်ဂၠၚ် မတွံဂး တဳလပိုဉ်သာရိပိုတ် တဳလပိုဉ်မဟာမောဂ္ဂလာန် တဳလပိုဉ်မဟာကစ္စာန တဳလပိုဉ်မဟာကောဋ္ဌိက တဳလပိုဉ်မဟာကပ္ပိန တဳလပိုဉ်ရာဟုလ က္ညဂေတ်ဂ္ၚေၚ် ဒေသစာရိတ် ပ္ဍဲကာသိရးဂမၠိုၚ်မ္ဂး စိုပ်ကၠုၚ်ဇနပိုဒ် မစ္ဆိကာသဏ္ဍအိုတ်ရ။ သမ္ၚေဟ်စိတ္တဂှ် “ခမဳထေရ်ဇၞော်ဂမၠိုၚ်မဂၠိုၚ်ဂၠၚ် စိုပ်ကၠုၚ်ဇနပိုဒ် မစ္ဆိကာသဏ္ဍ အိုတ်ရ” ရဴဝွံ သ္ဂောံမိၚ်ကေတ်ရ။

ပ္ဍဲအခိၚ်ဂှ် သမ္ၚေဟ်စိတ္တ ပြာပ်အာဇရေၚ် ခမဳထေရ်ဇၞော်ဂမၠိုၚ်တုဲ လ္ၚေဝ်သ္ပဝတ် ဗွဲမရှေ်သှေ်ရဴဂဴတုဲမ္ဂး သမ္ၚေဟ်စိတ္တ မဂဇအ်ဒၟံၚ်ပ္ဍဲဒၞာဲမဗဗွဲဂှ် နကဵုဂလာန်ဓရ် တဳလပိုဉ်သာရိပိုတ်ကဵုတီညာတ် (ဒတုဲဖဵုမြမောဝ်) ကဵုဒဂိုန်ဂိုၚ်ကေတ် (ဓရ်) (သွက်ဂွံဒ္ဂေတ်ဓရ်) ကဵုကေက်သကာတုဲ ကဵုမြဟ်မြဴတုဲမ္ဂး “ယွံတဳလပိုဉ်တအ် ထေရ်ဇၞော်ဂမၠိုၚ် တၞဟ်နသွက်တ္ၚဲယး ဩဝ်ဒုၚ်တဲ အာဂန္တုကဘတ် ‘ပိဏ္ဍပါတ် မဂပ်ဝ်ကဵုဒါန် ကုပူဂိုလ်ကွာ်တရဴဂမၠိုၚ်’ အဲဍိက်အိုတ်ညိ” ရဴဝွံ ဂရၚ်ပတီရ။ ခမဳထေရ်ဇၞော်ဂမၠိုၚ် နမဒၟံၚ်သ္ၚိတ်သ္ၚိတ်ဂှ် ဒုၚ်ကေတ်တဲအိုတ်ရ။

ပ္ဍဲအခိၚ်ဂှ် သမ္ၚေဟ်စိတ္တ တီကေတ် ခမဳထေရ်ဇၞော်ဂမၠိုၚ် ဒုၚ်တဲတုဲ ဒၠိုက်ကတဵုနူဒၞာဲတုဲမ္ဂးလ္ၚောဝ်သ္ပဝတ် ခမဳထေရ်ဇၞော်ဂမၠိုၚ်တုဲ သ္ပရှေ်သှေ်ရဴဂဴတုဲပ္ဍဲကြဴ ပြာပ်အာဇရေၚ် တဳလပိုဉ်သုဓမ္မတုဲမ္ဂး လ္ၚောဝ်သ္ပဝတ် ဒတူဒၟံၚ်ပ္ဍဲဒၞာဲမွဲတုဲ “ယွံတဳလပိုဉ် တဳလပိုဉ်ဂှ် တၞဟ်နသွက်တ္ၚဲယး ဩဝ်ဒုၚ်တဲပိဏ္ဍပါတ် အဲဍိက် မွဲဟာန်ကေုာံခမဳထေရ်ဇၞော်ဂမၠိုၚ်ညိ” ရဴဝွံ ဂရၚ်ပတီ တဳလပိုဉ်သုဓမ္မရ။

ပ္ဍဲအခိၚ်ဂှ် တဳလပိုဉ်သုဓမ္မဂှ် “သမ္ၚေဟ်စိတ္တဝွံ ဇၟာပ်အခိၚ်မဘိက်နိမန် သၚ်ကီု ဂိုဏ်ကီု ပူဂိုလ်ကီုဂှ် ကိုပ်ကၠာတေံ သီုဟွံဂရၚ်ပတီ အဲဂှ် ဟွံဘိက်နိမန်ဖိုလ် ပ္ဍဲအခိၚ်လၟုဟ် ဘိက်နိမန်ရ၊ လၟုဟ် သမ္ၚေဟ်စိတ္တတွံ လီုလာ်အာရ၊ ဟွံမွဲကဵုသဘဴပွမသ္ၚေဝ်မဲ ပ္ဍဲလတူအဲရ၊ ဟွံမွဲကဵုသဘဴ ပွမဍုက်ကေဝ်ရ” ရဴဝွံ (ပၠုပ်စိုတ်တုဲ) “ယွံသမ္ၚေဟ် ဒေါံရ၊ အဲဟွံဒုၚ်တဲရ” ရဴဝွံ သ္ဂးကဵု သမ္ၚေဟ်စိတ္တရ။

မရနုက်ကဵုၜါဝါလေဝ် ။ ပ ။ မရနုက်ကဵုပိဝါလေဝ် သမ္ၚေဟ်စိတ္တဂှ် “ယွံတဳလပိုဉ် တဳလပိုဉ်ဂှ် တၞဟ်နသွက်တ္ၚဲယး ဩဝ်ဒုၚ်တဲ ပိဏ္ဍပါတ်အဲဍိက် မွဲဟာန်ကေုာံခမဳထေရ်ဇၞော်ဂမၠိုၚ်ညိ” ရဴဝွံ ဂရၚ်ပတီ တဳလပိုဉ်သုဓမ္မရ။ ယွံသမ္ၚေဟ် ဒေါံရ၊ အဲဟွံဒုၚ်တဲရ ရဴဝွံ သ္ဂးကဵု သမ္ၚေဟ်စိတ္တရ။
ပ္ဍဲအခိၚ်ဂှ် သမ္ၚေဟ်စိတ္တဂှ် “တဳလပိုဉ်သုဓမ္မ ဒုၚ်တဲကဵုဒှ် ဟွံဒုၚ်တဲကဵုဒှ် ပသာ်ကြက်သ္ပကုအဲရော?” ရဴဝွံ လ္ၚောဝ်သ္ပဝတ် တဳလပိုဉ်သုဓမ္မတုဲ သ္ပရှေ်သှေ်ရဴဂဴတုဲမ္ဂး ပါဲစ္ဍးအာရ။

၃၄။	ပ္ဍဲကြဴနူဂှ် နမကလိလောန်အာဗတမ်ဂှ် သမ္ၚေဟ်စိတ္တ ကဵုစဳရေၚ်စၞအာဟာရဘောဇိုန်မပြဲ သွက်ခမဳထေရ်ဇၞော်ဂမၠိုၚ်ရ။ ပ္ဍဲအခိၚ်ဂှ် တဳလပိုဉ်သုဓမ္မဂှ် “ဂွံသ္ၚေဝ်ရံၚ်ပိဏ္ဍပါတ် သမ္ၚေဟ်စိတ္တ မစဳရေၚ်လဝ် သွက်ခမဳထေရ်ဇၞော်ဂမၠိုၚ်မ္ဂး ခိုဟ်သန်ရ” ရဴဝွံ (ပၠုပ်စိုတ်တုဲ) ပ္ဍဲအခိၚ်နူဂယး သၠောံရုၚ်လတက်ပဠေဝ်သ္ၚာတုဲ ဂိုၚ်ကေတ်ဗဗေၚ်သ္ၚာ က္ညပြာပ်စဴအာ သ္ၚိသမ္ၚေဟ်စိတ္တတုဲမ္ဂး ဂဇအ်ဒၟံၚ် ပ္ဍဲသၞာမလးပညပ်လဝ်ရ။ ပ္ဍဲအခိၚ်ဂှ် ပြာပ်အာဇရေၚ် တဳလပိုဉ်သုဓမ္မတုဲ လ္ၚောဝ်သ္ပဝတ်တုဲမ္ဂး သမ္ၚေဟ်စိတ္တ မဂယအ်ဒၟံၚ်ပ္ဍဲဒၞာဲမွဲဂှ် “ယွံသမ္ၚေဟ် စၞအာဟာရဘောဇိုန် တၠအဲစဳရေၚ်လဝ်ဝွံတုန် ဂၠိုၚ်ဂၠၚ်ကွေံရ၊ ၜိုန်ဂှ် ပ္ဍဲစၞအာဟာရမဂၠိုၚ်ဂၠၚ်ဝွံ ကွာၚ်လ္ၚဴပေတ်မွဲဂကူတုန် ဟွံပါ ဟွံမွဲရ” ရဴဝွံ တဳလပိုဉ်သုဓမ္မ ဟီုသ္ဂးရ။

ယွံတဳလပိုဉ် ရတ်မဒှ်ဂလာန်ကျာ်မဂၠိုၚ်ဂၠၚ် သီုမၞုံတဴဂှ် တဳလပိုဉ် ဂလာန်ဝါတ်ခါဲ မတွံဂး ကွာၚ်လ္ၚဴပေတ်ဟေၚ် ဟီုသ္ဂးတဴရသွံ။

ယွံတဳလပိုဉ် ကေၚ်ဒှ်ကၠုၚ်ကိုပ်ကၠာတေံတုန် သၟာဗၞိက်ကောန်ညးဒက္ခိဏပထရးဂမၠိုၚ် သွက်ဂွံကူသာန် အာတဴ ဇနပိုဒ်ဗၟံက်အိုတ်ရ၊ သၟာဗၞိက်ကောန်ညးဒက္ခိဏပထရးဂမၠိုၚ်ဂှ် စာၚ်ၝောံမဂပ်ဝ်ရၚ်တၠုၚ်နၚ် နူဇနပိုဒ်ဗၟံက်ဂှ် ပံၚ်ဖက်ကေုာံခ္ဍာ်တုဲ ၜံၚ်သၠးတိတ်ကၠုၚ် ကောန်စာၚ်ရ၊ ယွံတဳလပိုဉ် ကောန်စာၚ်ဂှ် အခိၚ်မမိက်လရိုအ်ဂြဴရမျာၚ်ခ္ဍာ်ဂှ် အက်အက်အော် ရဴဝွံ ဗြုတိတ်ရ၊ အခိၚ်မမိက်ဂြဴရမျာၚ်စာၚ်ဂှ် အံက်အေဝ်အေဝ်အက် ရဴဝွံ ဗြုတိတ်ရ၊ ယွံတဳလပိုဉ် တုပ်သၟဟ်သာ်ဝွံဟေၚ် ရတ်မဒှ်ဂလာန်ကျာ်မဂၠိုၚ်ဂၠၚ် သီုမၞုံတဴဂှ် တဳလပိုဉ်ဂှ် ဂလာန်ဝါတ်ခါဲမတွံဂး ကွာၚ်လ္ၚဴပေတ်ဟေၚ် ဟီုသ္ဂးတဴရသွံ ရဴဝွံ (ဂရၚ်ပတီရ)။

ယွံသမ္ၚေဟ် တၠအဲ တ္ၜေဟ်လက်အဲရ၊ ယွံသမ္ၚေဟ် တၠအဲ လဗပ်ပကီုဟီုစုတ် ကဵုအဲရ၊ ယွံသမ္ၚေဟ် ဘာဝွံ ဘာတၠအဲရ၊ အဲစ္ဍးအာရ ရဝွံ (ဟီုသ္ဂးရ)။

ယွံတဳလပိုဉ် အဲဍိက် ဟွံတ္ၜေဟ်လက် တဳလပိုဉ်ရ၊ ဟွံလဗပ်ပကီုဟီုစုတ်ရ၊ ယွံတဳလပိုဉ် တဳလပိုဉ်ဂှ် ဩဝ်သ္ပဒတဴ ပ္ဍဲဥဒျာန်ဂြိုပ်ပကံက် (ဂအဳဗ္စး) မထေက်ကဵုမိပ်လဟိၚ် ဇရေၚ်ဇနပိုဒ် မစ္ဆိကာသဏ္ဍညိ၊ အဲဍိက် ကြက်ပတိတ်ဒြဟတ် နကဵုသ္ၚာ ပိဏ္ဍပါတ် ဘာ ဂဥုဲမဒှ်ကြိဗာပၟၚ်ပၟဲလမျီု မစှေ်စးကဵုယဲဂမၠိုၚ် ကုတဳလပိုဉ်ရ ရဴဝွံ (ဂရၚ်ပတီရ)။

မရနုက်ကဵုၜါဝါလေဝ် ။ ပ ။ မရနုက်ကဵုပိဝါလေဝ် တဳလပိုဉ်သုဓမ္မဂှ် “ယွံသမ္ၚေဟ် တၠအဲ တ္ၜေဟ်လက်အဲရ၊ ယွံသမ္ၚေဟ် တၠအဲ လဗပ်ပကီုဟီုစုတ် ကဵုအဲရ၊ ယွံသမ္ၚေဟ ဘာဝွံ ဘာ တၠအဲရ၊ အဲစ္ဍးအာရ ရဴဝွံ ဟီုသ္ဂးကဵုသမ္ၚေဟ်စိတ္တရ။

ယွံတဳလပိုဉ် တဳလပိုဉ်ဂှ် မုရဴဌာန်မွဲ က္ညအာရော? ရဴဝွံ (ဂရၚ်ပတီသၟာန်ရ)။

ယွံသမ္ၚေဟ် သွက်ဂွံဗဵုလ္ၚောဝ် တဳလမၞုံပိုဉ်ကျာ်တြဲ အဲအာဍုၚ်သာရဝှ်ရ ရဴဝွံ (သ္ဂးရ)။

ယွံတဳလပိုဉ် ဒှ်သာ်ဂှ်မ္ဂး ဂလာန်ဗၞတ်အဲဍိက်ကဵုတဳလပိုဉ် ဂပ်ဝ်ဟီုသ္ဂးအိုတ်သီုဂှ် ဩဝ်ဂရၚ်ပတီ ကုတဳလမၞုံမပိုဉ်ကျာ်တြဲညိ၊ ယွံတဳလပိုဉ် တဳလပိုဉ် ဒးကလေၚ်ကၠုၚ် ဇနပိုဒ်မစ္ဆိကာသဏ္ဍ မွဲလှေ်ပၠန်ဂှ် ဒှ်အရာ ဒးအမ်သဝ်ဟွံသေၚ်ရ ရဴဝွံ (ဂရၚ်ပတီရ)။

၃၅။	ပ္ဍဲအခိၚ်ဂှ် တဳလပိုဉ်သုဓမ္မ လပှ်သီဂိုၚ်ဒေပ် ဘာသၞာသတိက်သၞာဒၟံၚ်တုဲ ဂိုၚ်ကေတ်ဗဗေၚ်သ္ၚာတုဲမ္ဂး စ္ဍးအာဍုၚ်သာရဝှ်ရ၊ ဗွဲလၟေၚ်လၟေၚ် ပြာပ်အာဘာဇေတဝန် မဒှ်အာရှာမ် အနာထပိဏ္ဍိကသေဌဳ ဇရေၚ်ဍုၚ်သာရဝှ် ဇရေၚ်တဳလမၞုံပိုဉ်ကျာ်တြဲတုဲ လ္ၚောဝ်သ္ပဝတ် တဳလမၞုံပိုန်ကျာ်တြဲ ဂဇအ်ဒၟံၚ်ပ္ဍဲဒၞာဲမွဲတုဲမ္ဂး ဂလာန်ဗၞတ်ဇကုကဵုသမ္ၚေဟ်စိတ္တ မဂပ်ဝ် ဟီုသ္ဂးအိုတ်သီုဂှ် ဂရၚ်ပတီ ကုတဳလမၞုံပိုဉ်ကျာ်တြဲရ။

တဳလမၞုံပိုဉ်ကျာ်တြဲ မပတၠပိုဉ်တြဲပြကာ ဟီုဂရိုဟ်ရ၊ “ဟွံထေက်ကုတြုံ မလ္ၚုသၟး (နူမဂ်ဖိုလ်) ရ၊ ဟွံဗဗွဲရ၊ ဟွံသပ္ပါယ်ရ၊ အာကာရအရာခမဳတအ် ဟွံသေၚ်ရ၊ ဟွံဂပ်ဝ်ရ၊ ဟွံထေက်ကဵုသ္ပရ၊ ယွံတြုံမလ္ၚုသၟး (နူမဂ်ဖိုလ်) တၠအဲဂှ် မုဟိုတ် တ္ၜေဟ်လက် သမ္ၚေဟ်စိတ္တ မၞုံကဵုဓရ်သဒ္ဓါ မလျုၚ်ဇြုၚ်သ္ဍိုက် မလေပ်ကဵုဒါန် မလေပ်သ္ပ (ဝေယျာဝစ္စ) မလေပ်ကၠောန်ၜိုတ်သၚ် နကဵုဂလာန်မယုတ်မာရော? ပျုတ်ဗ္ဒေက် နကဵုဂလာန်မယုတ်မာရော? ယွံတြုံမလ္ၚုသၟး (နူမဂ်ဖိုလ်) (ပွတၠအဲ သ္ပဒးဝွံ) ကုညးဟွံလျုၚ်ဇြုၚ်သ္ဍိုက်ဂမၠိုၚ်ဏီ တၞဟ်နပွမကဵုလျုၚ်ဇြုၚ်သ္ဍိုက်ကီု ။ ပ ။ ဟီုဂရိုဟ်တုဲ တွံကဵုဂလာန်ဓရ်တုဲမ္ဂး ယွံခမဳတအ် ဒှ်သာ်ဂှ်မ္ဂး သၚ် ဩဝ်သ္ပပဋိသာရဏဳယကမ် ကုခမဳသုဓမ္မ ရဴဝွံမ္ဂး “တၠအဲ ဒးကဵုသမ္ၚေဟ်စိတ္တ အေၚ်ဒုၚ်ရ” ညိ ရဴဝွံ သ္ဂးကဵုခမဳဂမၠိုၚ်ရ။

ယွံခမဳတအ် ရဴဝွံ ဒးသ္ပရ၊ ဗွဲကိုပ်ကၠာ ဒးစောဒနာ ခမဳသုဓမ္မရ၊ စောဒနာတုဲ ပ္ဍဲကြဴ ဒးကဵုဗှ်ဗၞုဟ်ရ၊ ကဵုဗှ်ဗၞုဟ်တုဲပ္ဍဲကြဴ ဒးပတိုန်အာပတ်ရ၊ ပတိုန်အာပတ်တုဲပ္ဍဲကြဴ ခမဳ စဳကၠးဆိုက်ဗ္ဒက်တုဲ မၞုံကဵုအစောံသတ္တိဂှ် သ္ဒးကဵုသၚ်တီရ။

၃၆။	“ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသုဓမ္မဝွံ တ္ၜေဟ်လက် သမ္ၚေဟ်စိတ္တ မၞုံကဵုဓရ်သဒ္ဓါ မလျုၚ်ဇြုၚ်သ္ဍိုက် မလေပ်ကဵုဒါန် မလေပ်သ္ပ (ဝေယျာဝစ္စ) မလေပ်ကၠောန်ၜိုတ်သၚ် နကဵုဂလာန် မယုတ်မာရ၊ ပျုတ်ဗ္ဒေက် နကဵုဂလာန်မယုတ်မာရ၊ ကမ်မၞုံကဵုအခိၚ်မဗဗွဲ ကုသၚ် ယဝ်ဒှ်မ္ဂး၊ သၚ် သ္ပပဋိသာရဏဳယကမ် ကုခမဳသုဓမ္မ ရဴဝွံမ္ဂး ‘တၠအဲ ဒးကဵုသမ္ၚေဟ်စိတ္တ အေၚ်ဒၚ်ရ’ ဣဝွံတုန် ပွမကဵုတီရောၚ်။

ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသုဓမ္မဝွံ တ္ၜေဟ်လက် သမ္ၚေဟ်စိတ္တ မၞုံကဵုဓရ်သဒ္ဓါ မလျုၚ်ဇြုၚ်သ္ဍိုက် မလေပ်ကဵုဒါန် မလေပ်သ္ပ (ဝေယျာဝစ္စ) မလေပ်ကၠောန်ၜိုတ်သၚ် နကဵုဂလာန် မယုတ်မာရ၊ ပျုတ်ဗ္ဒေက်နကဵုဂလာန်မယုတ်မာရ၊ သၚ်သ္ပပဋိသာရဏဳယကမ် ကုခမဳသုဓမ္မ ရဴဝွံမ္ဂး ‘တၠအဲ ဒးကဵုသမ္ၚေဟ်စိတ္တ အေၚ်ဒၚ်ရ’၊ ယြဴကုတဳလပိုဉ်မွဲ သ္ဍိုက်မၠိုက် ပွမသ္ပပဋိသာရဏဳယကမ် ကုခမဳသုဓမ္မ ရဴဝွံမ္ဂး ‘တၠအဲ ဒးကဵုသမ္ၚေဟ်စိတ္တ အေၚ်ဒုၚ်ရ’ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

မရနုက်ကဵု ၜါဝါလေဝ် ဟီုသ္ဂးဟိုတ်ဂှ်ရ ။ ပ ။ မရနုက်ကဵုပိဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသုဓမ္မဝွံ တ္ၜေဟ်လက် သမ္ၚေဟ်စိတ္တ မၞုံကဵုဓရ်သဒ္ဓါ မလျုၚ်ဇြုၚ်သ္ဍိုက် မလေပ်ကဵုဒါန် မလေပ်သ္ပ (ဝေယျာဝစ္စ) မလေပ်ကၠောန်ၜိုတ်သၚ် နကဵုဂလာန် မယုတ်မာရ၊ ပျုတ်ဗ္ဒေက် နကဵုဂလာန်မယုတ်မာရ၊ သၚ်သ္ပပဋိသာရဏဳယကမ် ကုခမဳသုဓမ္မ ရဴဝွံမ္ဂး ‘တၠအဲ ဒးကဵုသမ္ၚေဟ်စိတ္တ အေၚ်ဒုၚ်ရ’၊ ယြဴကုတဳလပိုဉ်မွဲ သ္ဍိုက်မၠိုက် ပွမသ္ပပဋိသာရဏဳယကမ် ကုခမဳသုဓမ္မ ရဴဝွံမ္ဂး ‘တၠအဲ ဒးကဵု သမ္ၚေဟ်စိတ္တအေၚ်ဒုၚ်ရ’၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

သၚ် ဂပ်ဝ်သ္ပပဋိသာရဏဳယကမ် ကုခမဳသုဓမ္မ ရဴဝွံမ္ဂး ‘တၠအဲ ဒးကဵုသမ္ၚေဟ်စိတ္တ အေၚ်ဒုၚ်ရ’ တုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ရ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်ကၞပ်သ္ၚောံသ္ၚိတ်ဇြရဴဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” ရဴဝွံ (သ္ဒးကဵုတီရ ရဴဝွံ သ္ဂးရ)။

====၁.၄.၁။ ကမ်ဟွံဗဗွဲဓရ် စှ်ၜါ====
၃၇။	ယွံခမဳတအ် ပဋိသာရဏဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပပ္ဍဲကြဴမတ် ပွမသ္ပ သီုဟွံသၟာန်သၟုက်၊ ပွမသ္ပ ဟီုဟွံဒုၚ်ဝန်။ ယွံခမဳတအ် ပဋိသာရဏဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ (၁)

ယွံခမဳတအ် ပဋိသာရဏဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပသီုဟွံဒးအာပတ်၊ ပွမသ္ပ နအာပတ်ဟွံသေၚ်ကဵုဒေသနာဂါမ်၊ ပွမသ္ပ နအာပတ်မဟီုလၟိၚ် ဒေသနာတုဲ ။ ပ ။

ပွမသ္ပ သီုဟွံစောဒနာ၊ ပွမသ္ပ သီုဟွံကဵုဗှ်ဗၞုဟ်၊ ပွမသ္ပ သီုဟွံပတိုန်အာပတ် ။ ပ ။

ပွမသ္ပ ပ္ဍဲကြဴမတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံသၟာန်သၟုက်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံဒုၚ်ဝန်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံဒးအာပတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ နအာပတ်ဟွံသေၚ်ကဵုဒေသနာဂါမ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ နအာပတ် မဟီုလၟိုၚ်ဒေသနာတုဲ၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံစောဒနာ၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံကဵုဗှ်ဗၞုဟ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံပတိုန်အာပတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် ပဋိသာရဏဳယကမ်မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။

✤ပ္ဍဲပဋိသာရဏဳယကမ် ကမ်ဟွံဗဗွဲဓရ်စှ်ၜါ တုဲရ။✤

====၁.၄.၂။ ကမ်ဗဗွဲဓရ် စှ်ၜါ====
၃၈။	ယွံခမဳတအ် ပဋိသာရဏဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပပ္ဍဲဂတမတ်၊ သၟာန်သၟုက်တုဲ ပွမသ္ပ၊ ဒုၚ်ဝန်တုဲ ပွမသ္ပ။ ယွံခမဳတအ် ပဋိသာရဏဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ် ပိသာဝွံ ဒှ်ကမ်ဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။

ယွံခမဳတအ် ပဋိသာရဏဳယကမ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပ နမဒးအာပတ်၊ ပွမသ္ပ နအာပတ်ဒေသနာဂါမ်၊ ပွမသ္ပ နအာပတ်မဟဂပ်ဝ်ဟီုလၟိၚ်ဒေသနဏီ။ ပ ။

စောဒနာတုဲ ပွမသ္ပ၊ ကဵုဗှ်ဗၞုဟ်တုဲ ပွမသ္ပ၊ ပတိုန်အာပတ်တုဲ ပွမသ္ပ ။ ပ ။

ပွမသ္ပ ပ္ဍဲဂတမတ်၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန် ။ ပ ။

သၟာန်သၟုက်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန် ။ ပ ။

ဒုၚ်ဝန်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန် ။ ပ ။

ပွမသ္ပ နမဒးအာပတ်၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန် ။ ပ ။

ပွမသ္ပ နအာပတ်ဒေသနာဂါမ်၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန် ။ ပ ။

ပွမသ္ပ နအာပတ်မဟဂပ်ဝ်ဟီုလၟိၚ်ဒေသနာဏီ၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန် ။ ပ ။

စောဒနာတုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသၟဟ်သၟန် ။ ပ ။

ကဵုဗှ်ဗၞုဟ်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နညဳသၟဟ်သၟန် ။ ပ ။

ပတိုန်အာပတ်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် ပဋိသာရဏဳကမ် မဍိုက်ပေၚ်တဴ ကေုာံအၚ်္ဂဂမၠီုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။

✤ပ္ဍဲပဋိသာရဏဳယကမ် ကမ်ဗဗွဲဓရ်စှ်ၜါ တုဲရ။✤

====၁.၄.၃။ နွံပမိက်မ္ဂး ကမ်မသ္ပမာန်ပန်သာ်====
၃၉။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဂှ် သၚ်နွံပၟိက်သ္ပပဋိသာရဏဳကမ်မ္ဂး သ္ပမာန်ရ။ သ္ပလွဳပရာ ညံၚ်ခရှ်ဂမၠိုၚ် ဟဂွံကလိဂွံလာဘ်ရ၊ သ္ပလွဳပရာ ညံၚ်ခရှ်ဂမၠိုၚ် ဂွံဒှ်လလေၚ်ဖဵုရ၊ သ္ပလွဳပရာညံၚ်ခရှ်ဂမၠိုၚ် ဟဂွံတန်တဴဒၞာဲမတန်တဴဒမၠိရ၊ တ္ၜေဟ်လက်ခရှ်ရ၊ လဗပ်ပကီုဟီုစုတ်ရ၊ ပါ်ဒကးခရှ်ဂမၠိုၚ်ရၚ်သကအ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂမသုန်ပြကာဝွံ သၚ်နွံပၟိက်သ္ပပဋိသာရဏဳယကမ်မ္ဂး သ္ပမာန်ရ။ (၁)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာသအာၚ်လေဝ် သၚ်နွံပၟိက်သ္ပပဋိသာရဏဳယကမ်မ္ဂး သ္ပမာန်ရ။ ဟီုဂရိုဟ်ကျာ် ကုခရှ်ဂမၠိုၚ်ရ၊ ဟီုဂရိုဟ်ဓရ် ကုခရှ်ဂမၠိုၚ်ရ၊ ဟီုဂရိုဟ်သၚ် ကုခရှ်ဂမၠိုၚ်ရ၊ တ္ၜေဟ်လက်ခရှ် နဂလာန် မယုတ်မာရ၊ ပျုတ်ဗ္ဒေက်နဂလာန်မယုတ်မာရ၊ ဟွံကဵုဍာံစၟတ် ‘ကဵုဆောတ်ယောၚ်’ တၚ်ဒုၚ်ဝန် မဗဗွဲကဵုဓရ် ကုခရှ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ သၚ်နွံပၟိက်သ္ပ ပဋိသာရဏဳယကမ်မ္ဂး သ္ပမာန်ရ။ (၂)

ယွံခမဳတအ် ကုခမဳဂမၠိုၚ်မသုန်ဂကူဂှ် သၚ်နွံပၟိက်သ္ပပဋိသာရဏဳယကမ်မ္ဂး သ္ပမာန်ရ။ ခမဳမွဲဂကူဂှ် သ္ပလွဳပရာ ညံၚ်ခရှ်ဂမၠိုၚ် ဟဂွံကလိဂွံလာဘ်ရ၊ ခမဳမွဲဂကူဂှ် သ္ပလွဳပရာ ညံၚ်ခရှ်ဂမၠိုၚ် ဂွံဒှ်လလေၚ်ဖဵုရ၊ ခမဳမွဲဂကူဂှ် သ္ပလွဳပရာညံၚ်ခရှ်ဂမၠိုၚ် ဟဂွံတန်တဴ ဒၞာဲမတန်တဴဒမၠိရ၊ ခမဳမွဲဂကူဂှ် တ္ၜေဟ်လက်ခရှ်ရ၊ လဗပ်ပကီုဟီုစုတ်ရ၊ ခမဳမွဲဂကူဂှ် ပါ်ဒကးခရှ်ဂမၠိုၚ်ရၚ်သကအ်ရ။ ယွံခမဳတအ် ကုခမဳဂမၠိုၚ်မသုန်ဂကူဝွံ သၚ်နွံပၟိက်သ္ပပဋိသာရဏဳယကမ်မ္ဂး သ္ပမာန်ရ။ (၃)

ယွံခမဳတအ် ကုခမဳဂမၠိုၚ်မသုန်ဂကူဂှ် သၚ်နွံပၟိက်သ္ပပဋိသာရဏဳယကမ်မ္ဂး သ္ပမာန်ရ။ ခမဳမွဲဂကူဂှ် ဟီုဂရိုဟ်ကျာ် ကုခရှ်ဂမၠိုၚ်ရ၊ ခမဳမွဲဂကူဂှ် ဟီုဂရိုဟ်ဓရ် ကုခရှ်ဂမၠိုၚ်ရ၊ ခမဳမွဲဂကူဂှ် ဟီုဂရိုဟ်သၚ် ကုခရှ်ဂမၠိုၚ်ရ၊ ခမဳမွဲဂကူဂှ် တ္ၜေဟ်လက်ခရှ် နဂလာန်မယုတ်မာရ၊ ပျုတ်ဗ္ဒေက်နဂလာန်မယုတ်မာရ၊ ခမဳမွဲဂကူဂှ် ဟွံကဵုဍာံစၟတ် ‘ကဵုဆောတ်ယောၚ်’ တၚ်ဒုၚ်ဝန်မဗဗွဲကဵုဓရ် ကုခရှ်ဂမၠိုၚ်ရ။ ယွံခမဳတအ် ကုခမဳဂမၠိုၚ်မသုန်ဂကူဝွံ သၚ်နွံပၟိက်သ္ပပဋိသာရဏဳယကမ်မ္ဂး သ္ပမာန်ရ။ (၄)

✤နွံပၟိက်မ္ဂး ကမ်မသ္ပမာန်ပန်သာ် တုဲရ။✤

====၁.၄.၄။ ဒ္ဂေတ်ဝတ် ပ္ဍဲပဋိသာရဏဳယကမ် စှ်ဒ္စါံသာ်====
၄၀။	ယွံခမဳတအ် ခမဳ မဒးဒုၚ်သ္ပပဋိသာရဏဳယကမ်ဂှ် ဒးဒ္ဂေတ်ဗွဲမဒးရးရ―

ကြက်သ္ဂးဂတဝွံတုန် ပ္ဍဲအရာမဒ္ဂေတ်ဂှ် ဒ္ဂေတ်ဝတ်မဒးဒ္ဂေတ်သ္ပ ဗွဲမဒးရးရောၚ်― (သ္ပအ္စာဥပဇ္ၛာယ်တုဲ) ဟဂပ်ဝ်ပကဵုပယျၚ်ရ၊ ဟဂပ်ဝ်ကဵုနိဿယရ၊ ဟဂပ်ဝ်ကဵုသာမဏဳကၠောန်ၜိုတ်ရ၊ ဟဂပ်ဝ်သာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ၜိုန်ဂွံဒုၚ်သၟိတ်လေဝ် ဟဂပ်ဝ်ကဵုဩဝါဒကဵုခမဳဗြဴဂမၠိုၚ်ရ၊ ဟွံထေက်ကဵုအာစိုပ် အာပတ်မဒှ်ဟိုတ် သ္ပပဋိသာရဏဳယကမ်ရ၊ အာပတ်သအာၚ်တၠုၚ်လအာတုပ်ကဵုဂှ်ကီု အာပတ်မယုတ်မာ ကြံၚ်မ္ၚုဟ်လောန်လတူဂှ်ကီု ဟွံထေက်ကဵုအာစိုပ်ရ၊ ဟွံထေက်ကဵုဟီုဂရိုဟ်ကမ်ရ၊ ဟွံထေက်ကဵုဟီုဂရိုဟ် ခမဳသ္ပကမ်ဂမၠိုၚ်ရ၊ ဟွံထေက်ကဵုတန်ဒေါံဥပေါသ် ခမဳပကတတ်ရ၊ ပဝါရဏာလေဝ် ဟွံထေက်ကဵုတန်ဒေါံရ၊ ဟဂပ်ဝ်သ္ပ ပွမဒၠောံဗတောန်ရ၊ ဟွံထေက်ကဵုစွံပတန် ပ္ဍဲအရာဇၞော်သကိုပ်သကရ၊ ဟွံထေက်ကဵုအာအခေါၚ်ရ၊ ဟွံထေက်ကဵုစောဒနာရ၊ ဟွံထေက်ကဵု ကဵုဗှ်ဗၞုဟ်ရ၊ ဟွံထေက်ကဵုစိုန်သကီုနှဴရဴ ကေုာံခမဳပကတတ်ဂမၠိုၚ်ရ၊ (ဣဝွံတုန် ဒ္ဂေတ်ဝတ် မဒးဒ္ဂေတ်သ္ပ ဗွဲမဒးရးရောၚ်။)

✤ဒ္ဂေတ်ဝတ် ပ္ဍဲပဋိသာရဏဳယကမ်စှ်ဒ္စါံသာ် တုဲရ။✤


၄၁။	ပ္ဍဲအခိၚ်ဂှ် သၚ် သ္ပပဋိသာရဏဳယကမ် ကုခမဳသုဓမ္မ ရဴဝွံမ္ဂး ‘တၠအဲ ဒးကဵုသမ္ၚေဟ်စိတ္တ အေၚ်ဒုၚ်ရ’။ ခမဳသုဓမ္မ သၚ်မသ္ပလဝ်ပဋိသာရဏဳယကမ်ဂှ် က္ညအာဇနပိုဒ်မစ္ဆိကာသဏ္ဍတုဲမ္ဂး မုက်မတ်ဟွံကျေဝ်ဂေါဝ်ဒှ်တုဲ ဟွံသၟဟ်ရထ တၞဟ်နကဵုသမ္ၚေဟ်စိတ္တ အေၚ်ဒုၚ်တုဲ ကလေၚ်ကၠုၚ်ဍုၚ်သာရဝှ်ပၠန်ရ။ ခမဳဂမၠိုၚ် “ယွံကောန်တၠသုဓမ္မ တၠအဲ ဂပ်ဝ်ကဵုသမ္ၚေဟ်စိတ္တ အေၚ်ဒုၚ်တုဲရဟာ” ရဴဝွံ သၟာန်အိုတ်ရ။

ယွံကောန်တၠတအ် အဲဍိက် က္ညအာဇနပိုဒ်မစ္ဆိကာသဏ္ဍတုဲမ္ဂး မုက်မတ်ဟွံကျေဝ်ဂေါဝ်ဒှ်တုဲ ဟွံသၟဟ်ရထ တၞဟ်နကဵုသမ္ၚေဟ်စိတ္တ အေၚ်ဒုၚ်ရ ရဴဝွံ ဟီုသ္ဂးရ။ ခမဳဂမၠိုၚ် ဂရၚ်ပတီ ဟိုတ်ပရူပရာဝွံ ကုတဳလမၞုံပိုဉ်ကျာ်တြဲအိုတ်ရ။

ယွံခမဳတအ် ဒှ်သာ်ဂှ်မ္ဂး သွက်ဂွံကဵုသမ္ၚေဟ်စိတ္တ အေၚ်ဒုၚ် သၚ် ဩဝ်ကဵုခမဳသကအ်ရဲ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ သွက်ဂွံကဵု သမ္ၚေဟ်စိတ္တ အေၚ်ဒုၚ် ခမဳမၞုံယၟုဝွံ သ္ပခမဳသကအ်ရဲကလုတ်တုဲ သၚ် ကဵုကုခမဳသုဓမ္မရ၊ ယြဴကုတဳလပိုဉ်မွဲ သွက်ဂွံကဵုသမ္ၚေဟ်စိတ္တ အေၚ်ဒုၚ် သ္ဍိုက်မၠိုက် ခမဳမၞုံယၟုဝွံ သ္ပခမဳသကအ်ရဲကလုတ်တုဲ ပွမကဵု ကုခမဳသုဓမ္မရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

သွက်ဂွံကဵုသမ္ၚေဟ်စိတ္တ အေၚ်ဒုၚ် ခမဳမၞုံယၟုဝွံ သ္ပခမဳသကအ်ရဲကလုတ်တုဲ သၚ်ဂပ်ဝ်ကဵုကုခမဳသုဓမ္မတုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ရ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်ကၞပ်သ္ၚောံသ္ၚိတ်ဇြရဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” ရဴဝွံ (သ္ဒးကဵုတီရ)။


၄၂။	ယွံခမဳတအ် ဒှ်သာ်ဂှ်မ္ဂး ခမဳသုဓမ္မ အာဇနပိုဒ်မစ္ဆိကာသဏ္ဍ မွဲဟာန်ကေုာံခမဳသကအ်ရဲ ကလုတ်တုဲ “ယွံသမ္ၚေဟ် ဩဝ်အေၚ်ဒုၚ်ညိ၊ ကဵုတၠအဲ လျုၚ်ဇြုၚ်ကေဝ်ရ” ရဴဝွံ ဒးကဵုသမ္ၚေဟ်စိတ္တ အေၚ်ဒုၚ်ရ။ ဟီုသ္ဂးရဴဝွံတုဲ ယဝ်အေၚ်ဒုၚ်မ္ဂး၊ ခိုဟ်သန်ရ။
ယဝ်ဟွံအေၚ်ဒုၚ်မ္ဂး၊ ခမဳသကမ်ရဲကလုတ်ဂှ် “ယွံသမ္ၚေဟ် ဩဝ်အေၚ်ဒုၚ် ကုခမဳဝွံညိ၊ ကဵုတၠအဲ လျုၚ်ဇြုၚ်ကေဝ်ရ” ရဴဝွံ ဒးဟီုသ္ဂးရ။

ဟီုသ္ဂးရဴဝွံတုဲ ယဝ်အေၚ်ဒုၚ်မ္ဂး၊ ခိုဟ်သန်ရ။ ယဝ်ဟွံအေၚ်ဒုၚ်မ္ဂး၊ ခမဳသကအ်ရဲကလုတ်ဂှ် “ယွံသမ္ၚေဟ် ဩဝ်အေၚ်ဒုၚ် ကုခမဳဝွံညိ၊ အဲ ကဵုတၠအဲ လျုၚ်ဇြုၚ်ကေဝ်ရ” ရဴဝွံ ဒးဟီုသ္ဂးရ။

ဟီုသ္ဂးရဴဝွံတုဲ ယဝ်အေၚ်ဒုၚ်မ္ဂး၊ ခိုဟ်သန်ရ။ ယဝ်ဟွံအေၚ်ဒုၚ်မ္ဂး၊ ခမဳသကအ်ရဲကလုတ်ဂှ် “ယွံသမ္ၚေဟ် နကဵုဂလာန်သၚ် ဩဝ်အေၚ်ဒုၚ် ကုခမဳဝွံညိ” ရဴဝွံ ဒးဟီုသ္ဂးရ။

ဟီုသ္ဂးရဴဝွံတုဲ ယဝ်အေၚ်ဒုၚ်မ္ဂး၊ ခိုဟ်သန်ရ။ ယဝ်ဟွံအေၚ်ဒုၚ်မ္ဂး၊ ခမဳ သကအ်ရဲကလုတ်ဂှ် ဟွံကဵုခမဳသုဓမ္မ သၠးကၠေံ ဌာန်ထေက်ကဵုညာတ် ဟွံကဵုသၠးကၠေံ ဌာန်ထေက်ကဵု သမ္ၚေဟ်စိတ္တမိၚ်တုဲ ကဵုလၜက်ကၠေဟ်ပတိုန်သ္ၚာကၞေဟ် ပ္ဍဲလတူပၞးပါဲမွဲလပါ် ကဵုဂဇအ်ဒၟံၚ် ဗွဲလံက်ဂဇုန်တုဲမ္ဂး ကဵုပၚ်ပတိုန်ခၠအ်သၟိပ်တဲတုဲ ဒးကဵုဟီုလၟိၚ်ဒေသနာအာပတ်ဂှ်ရ ရဴဝွံ (သ္ဂးရ။)

ပ္ဍဲအခိၚ်ဂှ် ခမဳသုဓမ္မဂှ် အာဇနပိုဒ်မစ္ဆိကာသဏ္ဍ မွဲဟာန်ကေုာံခမဳသကအ်ရဲကလုတ်တုဲ ကဵုသမ္ၚေဟ်စိတ္တ အေၚ်ဒုၚ်ရ။

ခမဳသုဓမ္မဂှ် ဒ္ဂေတ်တဴ ဗွဲမဒးရးရ၊ ဖျေံကၠေံတသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ ပြာပ်အာဇရေၚ်ခမဳဂမၠိုၚ်တုဲ “ယွံတဳလပိုဉ်တအ် ဟိုတ်နူ သၚ်သ္ပလဝ် ပဋိသာရဏဳယကမ်ဂှ်ရ အဲဍိက် ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အဲဍိက် ပသာ် ဂွံဒ္ဂေတ်သ္ပရော?” ရဴဝွံ ဂရၚ်ပတီသၟာန်ရ။ ခမဳဂမၠိုၚ် ဂရၚ်ပတီ ဟိုတ်ပရူပရာဝွံ ကုတဳလမၞုံပိုဉ်ကျာ်တြဲအိုတ်ရ။ ယွံခမဳတအ် ဒှ်သာ်ဂှ်မ္ဂး သၚ် ဩဝ်ကဵုလလမ်ကၠေံ ပဋိသာရဏဳယကမ် ကုခမဳသုဓမ္မညိ။


====၁.၄.၅။ ဟိုတ်မဟွံထေက်ကဵုလလမ်ကၠေံ စှ်ဒ္စါံသာ်====
၄၃။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဂှ် ဟွံထေက်ကဵုလလမ်ကၠေံ ပဋိသာရဏဳယကမ်ရ၊ (ခမဳဂှ် သ္ပအ္စာဥပဇ္ၛာယ်တုဲ) ပကဵုပယျၚ်ရ၊ ကဵုနိဿယရ၊ ကဵုသာမဏဳကၠောန်ၜိုတ်ရ၊ သာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ကလိဂွံသၟိတ်တုဲ ဒၠောံဗတောန်ခမဳဗြဴဂမၠိုၚ်ရ။ ယွံခမဳတအ် ကုခမဳမဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဟွံထေက်ကဵုလလမ်ကၠေံ ပဋိသာရဏဳယကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာသအာၚ်လေဝ် ဟွံထေက်ကဵုလလမ်ကၠေံ ပဋိသာရဏဳယကမ်ရ၊ (ခမဳဂှ်) အာစိုတ် အာပတ်မဒှ်ဟိုတ်သ္ပ ပဋိသာရဏဳယကမ်ရ၊ အာပတ်သအာၚ်တၠုၚ်လအာတုပ်ကဵုဂှ်ကဵုဒှ် အာပတ်ယုတ်မာ ကြံၚ်မ္ၚိုဟ်လောန်လတူဂှ် ကဵုဒှ်အာစိုပ်ရ၊ ဟီုဂရိုဟ်ကမ်ရ၊ ဟီုဂရိုဟ်ခမဳသ္ပကမ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဟွံထေက်ကဵုလလမ်ကၠေံ ပဋိသာရဏဳယကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဂှ် ဟွံထေက်ကဵုလလမ်ကၠေံ ပဋိသာရဏဳယကမ်ရ၊ (ခမဳဂှ်) တန်ဒေါံဥပေါသ် ခမဳပကတတ်ရ၊ တန်ဒေါံပဝါရဏာရ၊ သ္ပ ပွမဒၠောံဗတောန်ရ၊ ဂိုၚ်ကေတ်အရာဇၞော်သကိုပ်သကရ၊ အာတ်အခေါၚ်ရ၊ စောဒနာရ၊ ကဵုဗှ်ဗၞုဟ်ရ၊ ကဵုစိုန်သကီုနှဴရဴကေုာံခမဳပကတတ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံ အၚ်္ဂဂမၠိုၚ်ဒ္စါံပြကာဝွံ ဟွံထေက်ကဵုလလမ်ကၠေံ ပဋိသာရဏဳယကမ်ရ။

✤ပ္ဍဲပဋိသာရဏဳယကမ် ဟိုတ်မဟွံထေက်ကဵုလလမ်ကၠေံစှ်ဒ္စါံသာ် တုဲရ။✤

====၁.၄.၆။ ဟိုတ်မထေက်ကဵုလလမ်ကၠေံ စှ်ဒ္စါံသာ်====
၄၄။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဂှ် ဒးကဵုလလမ်ကၠေံပဋိသာရဏဳယကမ်ရ၊ (ခမဳဂှ်သ္ပအ္စာဥပဇ္ၛာယ်တုဲ) ဟွံပကဵုပယျၚ်ရ၊ ဟွံကဵုနိဿယရ၊ ဟွံကဵုသာမဏဳကၠောန်ၜိုတ်ရ၊ ဟွံသာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ၜိုန်ကလိဂွံသၟိတ်လေဝ် ဟွံဒၠောံဗတောန်ခမဳဗြဴဂမၠိုၚ်ရ၊ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ ပဋိသာရဏဳယကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာသအာၚ်လေဝ် ဒးကဵုလလမ်ကၠေံ ပဋိသာရဏဳယကမ်ရ၊ (ခမဳဂှ်) ဟွံအာစိုပ် အာပတ်မဒှ်ဟိုတ်သ္ပပဋိသာရဏဳယကမ်ရ၊ အာပတ်သအာၚ်တၠုၚ်လအာတုပ်ကဵုဂှ်ကဵုဒှ် အာပတ်ယုတ်မာ ကြံၚ်မ္ၚိုဟ်လောန်လတူဂှ်ကဵုဒှ် ဟွံအာစိုပ်ရ၊ ဟွံဟီုဂရိုဟ်ကမ်ရ၊ ဟွံဟီုဂရီု ခမဳသ္ပကမ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ ပဋိသာရဏဳယကမ်ရ။

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဂှ် ဒးကဵုလလမ်ကၠေံပဋိသာရဏဳယကမ်ရ၊ (ခမဳဂှ်) ဟွံတန်ဒေါံဥပေါသ် ခမဳပကတတ်ရ၊ ဟွံတန်ဒေါံပဝါရဏာရ၊ ဟွံသ္ပ ပွမဒၠောံဗတောန်ရ၊ ဟွံဂိုၚ်ကေတ်အရာဇၞော်သကိုပ်သကရ၊ ဟွံအာတ်အခေါၚ်ရ၊ ဟွံစောဒနာရ၊ ဟွံကဵုဗှ်ဗၞုဟ်ရ၊ ဟွံကဵုစိုန်သကီုနှဴရဴကေုာံခမဳပကတတ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဝွံ ဒးကဵုလလမ်ကၠေံ ပဋိသာရဏဳယကမ်ရ။

✤ပ္ဍဲပဋိသာရဏဳယကမ် ဟိုတ်မထေက်ကဵုလလမ်ကၠေံစှ်ဒ္စါံသာ် တုဲရ✤


၄၅။	ယွံခမဳတအ် ရဴဝွံ ဒးကဵုလလမ်ရ၊ ယွံခမဳတအ် ခမဳသုဓမ္မဂှ် ပြာပ်အာဇရေၚ်သၚ်တုဲ လၜက်ကၠေဟ်ပတိုန်သ္ၚာကၞေဟ် ပ္ဍဲလတူပၞးပါဲမွဲလပါ် လ္ၚောဝ်ဒၠးဇိုၚ် ခမဳဇၞော်ဂမၠိုၚ်တုဲ ဂဇအ်ဒၟံၚ်ဗွဲလံက်ဂဇုန် သီုမပၚ်ပတိုန်ခၠအ်သၟိပ်တဲဂှ် “ယွံတဳတပိုဉ်တအ် ဟိုတ်နူသၚ်သ္ပလဝ် ပဋိသာရဏဳယကမ်ဂှ်ရ အဲဍိက် ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ် ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ပဋိသာရဏဳယကမ်ရ” ရဴဝွံ ဒးဂရၚ်ပတီရ။ မရနုက်ကဵုၜါဝါလေဝ် ဒးအာတ်အခေါၚ်ရ။ မရနုက်ကဵုပိဝါလေဝ် ဒးအာတ်အခေါၚ်ရ။

ခမဳ စဳကၠးဆိုက်ဗ္ဒက်တုဲ မၞုံကဵုအစောံသတ္တိဂှ် သ္ဒးကဵုသၚ်တီရ―

“ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ဟိုတ်နူသၚ်သ္ပလဝ် ပဋိသာရဏဳယကမ်ဂှ်ရ ခမဳသုဓမ္မဝွံ ဒ္ဂေတ်တဴဗွဲမဒးရးရ၊ ဖျေံကၠေံတသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ပဋိသာရဏဳယကမ်ရ၊ ကမ်မၞုံကဵုအခိၚ်မဗဗွဲ ကုသၚ် ယဝ်ဒှ်မ္ဂး၊ သၚ်ကဵုလလမ်ကၠေံ ပဋိသာရဏဳယကမ် ကုခမဳသုဓမ္မရ၊ ဣဝွံတုန် ပွမကဵုတီရောၚ်။

ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသုဓမ္မဝွံ ဟိုတ်နူသၚ်သ္ပလဝ် ပဋိသာရဏဳယကမ်ဂှ်ရ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ပဋိသာရဏဳယကမ်ရ၊ သၚ်ကဵုလလမ်ကၠေံ ပဋိသာရဏဳယကမ် ကုခမဳသုဓမ္မရ၊ ယြဴကုတဳလပိုဉ်မွဲ သ္ဍိုက်မၠိုက်ပွမကဵုလလမ်ကၠေံ ပဋိသာရဏဳယကမ် ကုခမဳသုဓမ္မရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။
မရနုက်ကဵုၜါဝါလေဝ် ဟီုသ္ဂးဟိုတ်ဂှ်ရ။ ပ ။ မရနုက်ကဵုပိဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳသုဓမ္မဝွံ ဟိုတ်နူသၚ်သ္ပလဝ် ပဋိသာရဏဳယကမ်ဂှ်ရ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန် ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ပဋိသာရဏဳယကမ်ရ၊ သၚ်ကဵုလလမ်ကၠေံ ပဋိသာရဏဳယကမ် ကုခမဳသုဓမ္မရ၊ ယြဴကုတဳလပိုဉ်မွဲ သ္ဍိုက်မၠိုက် ပွမကဵုလလမ်ကၠေံ ပဋိသာရဏဳယကမ် ကုခမဳသုဓမ္မရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

သၚ် ဂပ်ဝ်ကဵုလလမ်ကၠေံ ပဋိသာရဏဳယကမ် ကုခမဳသုဓမ္မတုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ရ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်ကၞပ်သ္ၚောံသ္ၚိတ်ဇြရဴဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” ရဴဝွံ (သ္ဒးကဵုတီရ ရဴဝွံ သ္ဂးရ)။

❀ပဋိသာရဏဳယကမ် စတုတ္ထတုဲရ❀

===၁.၅။ ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ်===
၄၆။	ပ္ဍဲအခိၚ်တဳလမၞုံပိုဉ်ကျာ်တြဲ မပတၠပိုဉ်တြဴပြကာ သ္ပဒတဴတန်ဒၟံၚ် ပ္ဍဲဘာဃောသိတာရာမ် ဇရေၚ်ဍုၚ်ကောသမ္ဗဳဂှ် တဳလပိုဉ်ဆန္န အာစိုပ်အာပတ်တုဲ ဟွံမိက်မၠာ်သ္ၚေဝ်အာပတ်ရ။

ခမဳပၟိက်အောန်ဂမၠိုၚ်ဂှ် “တဳလပိုဉ်ဆန္န အာစိုပ်အာပတ်တုဲ မုဟိုတ် ဟွံမိက်မၠာ်သ္ၚေဝ်အာပတ်ရော?” ရဴဝွံ ဟီုဂရိုဟ်အိုတ်ရ၊ ပျုတ်ဗ္ဒေက်အိုတ်ရ၊ ဟီုထ္ၜးဒုဟ်အိုတ်ရ။ ပ္ဍဲအခိၚ်ဂှ် ခမဳဂမၠိုၚ်ဂှ် ဂရၚ်ပတီ ဟိုတ်ပရူပရာဝွံ ကုတဳလမၞုံပိုဉ်ကျာ်တြဲအိုတ်ရ။ ပ္ဍဲအခိၚ်ဂှ် ဟိုတ်နူဟိုတ်အရာဝွံ တဳလမၞုံပိုဉ်ကျာ်တြဲ ကဵုခမဳသၚ် ကောံဓရီုတုဲမ္ဂး―

“ယွံခမဳတအ် ခမဳဆန္န အာစိုပ်အာပတ်တုဲ ဟွံမိက်မၠာ်သ္ၚေဝ်အာပတ်ရဟီုဂှ် ဍာံပြဟာ” ရဴဝွံ စၟဳစၟတ်သၟာန်သၟုက် ခမဳဂမၠိုၚ်ရ။

ဍာံပြရ ယွံကျာ်မၞုံပိုဉ် ရဴဝွံ (ဂရၚ်ပတီအိုတ်ရ)။

တဳလမၞုံပိုဉ်ကျာ်တြဲ မပတၠပိုဉ်တြဴပြကာ ဟီုဂရိုဟ်ရ၊ “ယွံခမဳတအ် ဟွံထေက်ရ။ ပ ။ ယွံခမဳတအ် တြုံမလ္ၚုသၟး (နူမဂ်ဖိုလ်) ဂှ် အာစိုပ်အာပတ်တုဲ မူဟိုတ် ဟွံမိက်မၠာ်သ္ၚေဝ် အာပတ်ရော?။ ယွံခမဳတအ် (ပွဆန္န သ္ပဒးဝွံ) ကုညးဟွံလျုၚ်ဇြုၚ်သ္ဍိုက်ဂမၠိုၚ်ဏီ တၞဟ်နပွမကဵုလျုၚ်ဇြုၚ်သ္ဍိုက်ကီု ။ ပ ။ ဟီုဂရိုဟ်တုဲ ။ ပ ။ တွံကဵုဂလာန်ဓရ်တုဲမ္ဂး―

ယွံခမဳတအ် ဒှ်သာ်ဂှ်မ္ဂး သၚ် ဩဝ်သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ် မဟွံမွဲကဵုပွမပြဘိုဂ်မွဲစွံကေုာံသၚ် ကုခမဳဆန္နညိ ရဴဝွံ သ္ဂးကဵုခမဳဂမၠိုၚ်ရ။

ယွံခမဳတအ် ရဴဝွံ ဒးသ္ပရ၊ ဗွဲကိုပ်ကၠာ ဒးစောဒနာ ခမဳဆန္န အာစိုပ်အာပတ်တုဲ ဟွံမိက်မၠာ်သ္ၚေဝ်အာပတ်ရဟီုဂှ် ဍာံပြဟာ” ရဴဝွံ စၟဳစၟတ်သၟာန်သၟုက် ခမဳဂမၠိုၚ်ရ။

ဍာံပြရ ယွံကျာ်မၞုံပိုဉ် ရဴဝွံ (ဂရၚ်ပတီအိုတ်ရ)။

တဳလမၞုံပိုဉ်ကျာ်တြဲ မပတၠပိုဉ်တြဲပြကာ ဟီုဂရိုဟ်ရ၊ “ယွံခမဳတအ် ဟွံထေက်ရ ။ ပ ။ ယွံခမဳတအ် တြုံမလ္ၚုသၟး (နူမဂ်ဖိုလ်) ဂှ် အာစိုပ်အာပတ်တုဲ မူဟိုတ် ဟွံမိက်မၠာ်သ္ၚေဝ် အာပတ်ရော?။ ယွံခမဳတအ် (ပွဆန္န သ္ပဒးဝွံ) ကုညးဟွံလျုၚ်ဇြုၚ်သ္ဍိုက်ဂမၠိုၚ်ဏီ တၞဟ်နပွမကဵုလျုၚ်ဇြုၚ်သ္ဍိုက်ကီု ။ ပ ။ ဟီုဂရိုဟ်တုဲ ။ ပ ။ တွံကဵုဂလာန်ဓရ်တုဲမ္ဂး―

ယွံခမဳတအ် ဒှ်သာ်ဂှ်မ္ဂး သၚ် ဩဝ်သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ် မဟွံမွဲကဵုပွမပြဘိုဂ်မွဲစွံကေုာံသၚ် ကုခမဳဆန္နညိ ရဴဝွံ သ္ဂးကဵုခမဳဂမၠိုၚ်ရ။

ယွံခမဳတအ် ရဴဝွံ ဒးသ္ပရ၊ ဗွဲကိုပ်ကၠာ ဒးစောဒနာ ခမဳဆန္နရ၊ စောဒနာတုဲ ပ္ဍဲကြဴ ဒးကဵုဗှ်ဗၞုဟ်ရ၊ ဗှ်ဗၞုဟ်တုဲပ္ဍဲကြဴ ဒးပတိုန်အာပတ်ရ၊ ပတိုန်အာပတ်တုဲပ္ဍဲကြဴ ခမဳ စဳကၠးဆိုက်ဗ္ဒက် ပ္ဍဲဝိနယ်သိက္ခာပိုဒ်တုဲ မၞုံကဵုအစောံသတ္တိဂှ် သ္ဒးကဵုသၚ်တီရ။

၄၇။	“ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳဆန္နဝွံ အာစိုပ်အာပတ်တုဲ ဟွံမိက်မၠာ်သ္ၚေဝ်အာပတ်ရ၊ ကမ်မၞုံကဵုအခိၚ်မဗဗွဲ ကုသၚ် ယဝ်ဒှ်မ္ဂး၊ သၚ် သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ် မဟွံမွဲကဵုပွမပြဘိုဂ်မွဲစွံ ကေုာံသၚ် ကုခမဳဆန္နရ၊ ဣဝွံတုန် ပွမကဵုတီရောၚ်။

ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳဆန္နဝွံ အာစိုပ်အာပတ်တုဲ ဟွံမိက်မၠာ်သ္ၚေဝ်အာပတ်ရ၊ သၚ် သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ် မဟွံမွဲကဵုပွမပြဘိုဂ်မွဲစွံကေုာံသၚ် ကုခမဳဆန္နရ၊ ယြဴကုတဳလပိုဉ်မွဲ သ္ဍိုက်မၠိုက် ပွမသ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ် မဟွံမွဲကဵုပွမပြဘိုဂ်မွဲစွံကေုာံသၚ် ကုခမဳဆန္နရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

မရနုက်ကဵုၜါဝါလေဝ် ဟီုသ္ဂးဟိုတ်ဂှ်ရ ။ ပ ။ မရနုက်ကဵုပိဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳဆန္နဝွံ အာစိုပ်အာပတ်တုဲ ဟွံမိက်မၠာ်သ္ၚေဝ်အာပတ်ရ၊ သၚ် သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ် မဟွံမွဲကဵုပွမပြဘိုဂ်မွဲစွံကေုာံသၚ် ကုခမဳဆန္နရ၊ ယြဴကုတဳလပိုဉ်မွဲ သ္ဍိုက်မၠိုက် ပွမသ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ် မဟွံမွဲကဵုပွမပြဘိုဂ်မွဲစွံကေုာံသၚ် ကုခမဳဆန္နရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

သၚ် ဂပ်ဝ်သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ် မဟွံမွဲကဵုပွမပြဘိုဂ်မွဲစွံကေုာံသၚ် ကုခမဳဆန္နတုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ရ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်ကၞပ်သ္ၚောံသ္ၚိတ်ဇြရဴဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” ရဴဝွံ (သ္ဒးကဵုတီရ ရဴဝွံ သ္ဂးရ)။

ယွံခမဳတအ် “ဂပ်ဝ်သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ် မဟွံမွဲကဵု ပွမပြဘိုဂ်မွဲစွံကေုာံသၚ် ကုခမဳဆန္နတုဲရ” ရဴဝွံ ဘာအဆက်အဆက်လေဝ် ဒးဟီုလဴပတီအိုတ်ရ ရဴဝွံ (သ္ဂးရ)။

====၁.၅.၁။ ကမ်ဟွံဗဗွဲဓရ် စှ်ၜါ====
၄၈။	ယွံခမဳတအ် ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပပ္ဍဲကြဴမတ်၊ ပွမသ္ပ သီုဟွံသၟာန်သၟုက်၊ ပွမသ္ပ သီုဟွံဒုၚ်ဝန်။ ယွံခမဳတအ် ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် မဍိုက်ပေၚ်တဴ ကေုာံ အၚ်္ဂဂမၠိုၚ်ပိသာ်ဝွံ ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။

ယွံခမဳတအ် ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဟွံဗဗွဲဓရ် ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။ ပွမသ္ပ သီုဟွံဒးအာပတ်၊ ပွမသ္ပ နအာပတ်ဟွံသေၚ်ကဵု ဒေသနာဂါမ်၊ ပွမသ္ပ နအာပတ်မဟီုလၟိၚ်ဒေသနာတုဲ ။ ပ ။

ပွမသ္ပ သီုဟွံစောဒနာ၊ ပွမသ္ပ သီုဟွံကဵုဗှ်ဗၞုဟ်၊ ပွမသ္ပ သီုဟွံပတိုန်အာပတ် ။ ပ ။

ပွမသ္ပ ပ္ဍဲကြဴမတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံသၟာန်သၟုက်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံဒုၚ်ဝန်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံဒးအာပတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ နအာပတ်ဟွံသေၚ်ကဵုဒေသနာဂါမ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ နအာပတ်မဟီုလၟိၚ်ဒေသနာတုဲ၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီဟွံစောဒနာ၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံကဵုဗှ်ဗၞုဟ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ ။ ပ ။

ပွမသ္ပ သီုဟွံပတိုန်အာပတ်၊ ပွမသ္ပ နဟွံဗဗွဲဓရ်၊ ပွမသ္ပ သီုဟွံညဳသၟဟ်သၟန် ဒှ်တၞဟ်ခြာ။ ယွံခမဳတအ် ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာဝွံ ဒှ်ကမ်မဟွံဗဗွဲဓရ် ဒှ်ကမ်မဟွံညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲဟွံဒးရးရ။

✤ပ္ဍဲဥက္ခေပနဳယကမ် မဂပ်ဝ်ပတိတ် ဟိုတ်ပွမဟွံမၠာ်သ္ၚေဝ်အာပတ် ကမ်ဟွံဗဗွဲဓရ်စှ်ၜါ တုဲရ။✤

====၁.၅.၂။ ကမ်ဗဗွဲဓရ် စှ်ၜါ====
၄၉။	ယွံခမဳတအ် ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပပ္ဍဲဂတမတ်၊ သၟာန်သၟုက်တုဲ ပွမသ္ပ၊ ဒုၚ်ဝန်တုဲ ပွမသ္ပ။ ယွံခမဳတအ် ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။

ယွံခမဳတအ် ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုၜိုဟ်လလမ် ဗွဲမဒးရးရ။ ပွမသ္ပ နမဒး အာပတ်၊ ပွမသ္ပ နအာပတ်ဒေသနာဂါမ်၊ ပွမသ္ပ နအာပတ်မဟဂပ်ဝ်ဟီုလၟိၚ်ဒေသနာဏီ ။ ပ ။

စောဒနာတုဲ ပွမသ္ပ၊ ကဵုဗှ်ဗၞုဟ်တုဲ ပွမသ္ပ၊ ပတိုန်အာပတ်တုဲ ပွမသ္ပ ။ ပ ။

ပွမသ္ပ ပ္ဍဲဂတမတ်၊ ပွမသ္ပ နဗဗွဲဓရ်၊ ပွမသ္ပ နမညဳသာ သၟဟ်သၟန် ။ ပ ။

သၟာန်သၟုက်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာ သၟဟ်သၟန် ။ ပ ။

ဒုၚ်ဝန်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာ သၟဟ်သၟန် ။ ပ ။

ပွမသ္ပ နမဒးအာပတ်၊ ပွမသ္ပ နဗဗွဲဓရ်၊ ပွမသ္ပ နမညဳသာ သၟဟ်သၟန် ။ ပ ။

ပွမသ္ပ နအာပတ်ဒေသနာဂါမ်၊ ပွမသ္ပ နဗဗွဲဓရ်၊ ပွမသ္ပ နမညဳသာ သၟဟ်သၟန် ။ ပ ။

ပွမသ္ပ နအာပတ်မဟဂပ်ဝ်ဟီုလၟိၚ်ဒေသနာဏီ၊ ပွမသ္ပ နဗဗွဲဓရ်၊ ပွမသ္ပ နမညဳသာ သၟဟ်သၟန် ။ ပ ။

စောဒနာတုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာ သၟဟ်သၟန် ။ ပ ။

ကဵုဗှ်ဗၞုဟ်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာ သၟဟ်သၟန် ။ ပ ။

ပတိုန်အာပတ်တုဲ ပွမသ္ပ၊ ပွမသ္ပ နဗဗွဲဓရ်၊ ပွမသ္ပ နမညဳသာသၟဟ်သၟန်။ ယွံခမဳတအ် ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ ဒှ်ကမ်မဗဗွဲဓရ် ကမ်မညဳသၟဟ်သၟန်ကဵုဝိနယ် ကမ်မကဵုလလမ် ဗွဲမဒးရးရ။

✤ပ္ဍဲဥက္ခေပနဳယကမ် မဂပ်ဝ်ဗက်ပတိတ် ဟိုတ်ပွမဟွံမၠာ်သ္ၚေဝ်အာပတ် ကမ်ဗဗွဲဓရ်စှ်ၜါ တုဲရ။✤

====၁.၅.၃။ နွံပၟိက်မ္ဂး ကမ်မသ္ပမာန်တြဴသာ်====
၅၀။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဂှ် သၚ်နွံပၟိက်သ္ပ ဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စး အရေဝ်ဂၠိုၚ်တုဲ ပွမသ္ပအဓိကိုရ် ပ္ဍဲသၚ်၊ ဒိုဟ်ဓီု ဟွံစဳကၠးဆိုက်ဗ္ဒက် အာပတ်ဂၠိုၚ်ကၠာ ပွမဟွံမွဲကဵုအပိုၚ်အခြာ၊ ပွမပဒတဴမံၚ်စံၚ်နှဴရဴကေုာံခရှ်ဂမၠိုၚ် နပွမပံၚ်ဖက် ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်။ ယွံခမဳတအ် ကုခမဳမဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပ ဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ (၁)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လေဝ် သၚ်နွံပၟိက် သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ ပ္ဍဲအရာသဳလမပြဲ ပွမသဳလလီုလာ်၊ ပ္ဍဲအရာဒ္ဂေတ်မပြဲ ပွမဒ္ဂေတ်လီုလာ်၊ ပ္ဍဲအရာကွေတ်ဝါဒမပြဲ ပွမကွေတ်ဝါဒမပြဲ ပွမကွေတ်ဝါဒလီုလာ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂမၠိုၚ်ပိသာ်ဝွံ သၚ်နွံပၟိက်သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ (၂)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်သအာၚ်ဂှ်လဝ် သၚ်နွံပၟိက် သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ ပွမဟီုဂရိုဟ်ကျာ်၊ ပွမဟီု ဂရိုဟ်ဓရ်၊ ပွမဟီု ဂရိုဟ်သၚ်။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ပိသာ်ဝွံ သၚ်နွံပၟိက်သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ (၃)

ယွံခမဳတအ် ကုခမဳဂမၠိုၚ်ပိဂကူဂှ် သၚ်နွံပၟိက် သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ ခမဳမွဲဂကူဂှ် ကယျာန်ဓဝါတ်သေက်ဇဵု ဂတမတ်, ကြဴမတ် ဟီုသ္ဂးစှေ်စးအရေဝ်ဂၠိုၚ်တုဲ လေပ်သ္ပအဓိကိုရ် ပ္ဍဲသၚ်ရ၊ ခမဳမွဲဂကူဂှ် ဒှ်ညးဒိုဟ်ဓီု ဟွံစဳကၠးဆိုက်ဗ္ဒက် အာပတ်ဂၠိုၚ်ကၠာ ဟွံမွဲကဵုအပိုၚ်အခြာရ၊ ခမဳမွဲဂကူဂှ် ပဒတဴမံၚ်စံၚ်နှဴရဴကေုာံခရှ်ဂမၠိုၚ် နပွမပံၚ်ဖက်ဆက်ဆောမ်ခရှ်ဂမၠိုၚ် မဟွံဗဗွဲသပ္ပါယ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက်သ္ပ ဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ (၄)
ယွံခမဳတအ် ကုခမဳဂမၠိုၚ်ပိဂကူသအာၚ်လေဝ် သၚ်နွံပၟိက်သ္ပ ဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ ခမဳမွဲဂကူဂှ် ပ္ဍဲအရာသဳလမပြဲ သဳလလီုလာ်ရ၊ ခမဳမွဲဂကူဂှ် ပ္ဍဲအရာဒ္ဂေတ်မပြဲ ဒ္ဂေတ်လီုလာ်ရ၊ ခမဳမွဲဂကူဂှ် ပ္ဍဲအရာကွေတ်ဝါဒမပြဲ ကွေတ်ဝါဒလီုလာ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက် သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ (၅)

ယွံခမဳတအ် ကုခမဳဂမၠိုပိဂကူသအာၚ်လေဝ် သၚ်နွံပၟိက် သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ ခမဳမွဲဂကူဂှ် ဟီုဂရိုဟ်ကျာ်ရ၊ ခမဳမွဲဂကူဂှ် ဟီုဂရိုဟ်ဓရ်ရ၊ ခမဳမွဲဂကူဂှ် ဟီုဂရိုဟ်သၚ်ရ။ ယွံခမဳတအ် ကုခမဳဂမၠိုၚ်ပိဂကူဝွံ သၚ်နွံပၟိက် သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်မ္ဂး သ္ပမာန်ရ။ (၆)

✤ပ္ဍဲဥက္ခေပနဳယကမ် မဂပ်ဝ်ဗက်ပတိတ် ဟိုတ်ပွမဟွံမၠာ်သ္ၚေဝ်အာပတ် နွံပၟိက်မ္ဂး ကမ်မသ္ပမာန်တြဴသာ် တုဲရ။✤

====၁.၅.၄။ ဒ္ဂေတ်ဝတ်ပန်စှော်ပိသာ်====
၅၁။	ယွံခမဳတအ် ခမဳ မဒးဒုၚ်သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်ဂှ် ဒးဒ္ဂေတ် ဗွဲမဒးရးရ။ ကြက်သ္ဂးဂတဝွံတုန် ပ္ဍဲအရာမဒ္ဂေတ်ဂှ် ဒ္ဂေတ်ဝတ်မဒးဒ္ဂေတ်သ္ပဗွဲမဒးရးရောၚ်― (သ္ပအ္စာဥပဇ္ၛာယ်တုဲ) ဟဂပ်ဝ်ကဵုပယျၚ်ရ၊ ဟဂပ်ဝ်ကဵုနိဿယရ၊ ဟဂပ်ဝ်ကဵုသာမဏဳကၠောန်ၜိုတ်ရ၊ ဟဂပ်ဝ် သာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ၜိုန်ဂွံဒုၚ်သၟိတ်လေဝ် ဟဂပ်ဝ်ကဵုဩဝါဒကဵုခမဳဗြဴဂမၠိုၚ်ရ၊ ဟွံထေက်ကဵုအာစိုပ်အာပတ်ဒှ်ဟိုတ် သၚ်သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်ရ၊ အာပတ်သအာၚ်တၠုၚ်လအာတုပ်ကဵုဂှ်ကီု အာပတ်ယုတ်မာ ကြံၚ်မ္ၚိုဟ်လောန်လတူဂှ်ကီု ဟွံထေက်ကဵုအာစိုပ်ရ၊ ဟွံထေက်ကဵု ဟီုဂရိုဟ်ကမ်ရ၊ ဟွံထေက်ကဵုဟီုဂရိုဟ် ခမဳသ္ပကမ်ဂမၠိုၚ်ရ၊ ဟွံထေက်ကဵု သာယျေန် ပွမလ္ၚောဝ် ပွမဒစး ဒုၚ်တၠုၚ်တရဴ ပွမပၚ်ခၠအ်သၟိပ်တဲ ပွမသ္ပရှေ်သှေ်ရဴဂဴ ပွမရၚ်တၠုၚ်တူရူသၞာ ‘ပွမလးကဵုသၞာ’ ပွမရၚ်တၠုၚ်တူရူ သၞာသတိတ် ‘ပွမလးကဵုသၞာသတိက်’ ဍာ်ကြဴဇိုၚ် ဂတဵုကြာတ်ဇိုၚ် ကဝေက်ပေါတ်ဇိုၚ် ပွမဟောဝ်ဂိုၚ် ကေတ်ဗဗေၚ်သ္ၚာ ပ္ဍဲအရာဟုံဍာ် ပွမတုဟ်ပေါဟ်မိဟ် ပ္ဍဲစၞိန်စး ဒဒက်တဴခမဳပကတတ်ရ၊ ဟွံထေက်ကဵုစောတ်စောဲ ခမဳပကတတ် နပွမသဳလလီုလာ်ရ၊ ဟွံထေက်ကဵုစောတ်စောဲ နပွမဒ္ဂေတ်လီုလာ်ရ၊ ဟွံထေက်ကဵုစောတ်စောဲ နပွမကွေတ်လီုလာ်ရ၊ ဟွံထေက်ကဵုစောတ်စောဲ နပွမဂယိုၚ်လမျီုလီုလာ်ရ၊ ဟွံထေက်ကဵုသ္ပ ညံၚ်ခမဳရၚ်သကအ် ဂွံပါ်ဒကးရ၊ ဟွံထေက်ကဵုပကၚ်ရၚ် ယာတ်မဒှ်ဇၞောဝ်လာံခရှ်ဂမၠိုၚ်ရ၊ ဟွံထေက်ကဵုပကၚ်ရၚ်ယာတ် မဒှ်ဇၞောဝ်အလာံတဳဂမၠိုၚ်ရ၊ ဟွံထေက်ကဵုသိပ်ဂၠိပ်နိဿယ်ဗ္ဒာဲကဵုတဳဂမၠိုၚ်ရ၊ ဒးသိပ်ဂၠိပ်နဿယ်ဗ္ဒာဲကဵုခမဳဂမၠိုၚ်ရ၊ ဒးဒ္ဂေတ်လ္ၚတ် ပ္ဍဲဒ္ဂေတ်ဝတ်ခမဳရ၊ ဟွံထေက်ကဵုပဒတဴမွဲစွံ ကေုာံခမဳပကတတ် ပ္ဍဲဘာမၞုံကဵုကၟဳမွဲဓဝ်ရ၊ ဟွံထေက်ကဵုပဒတဴ ပ္ဍဲဘာကီု ပ္ဍဲမပတမ် ဇြပ်တာန်ဆံၚ် မၞုံကဵုကၟဳမွဲဓဝ်ကီုရ၊ ညာတ်ခမဳပကတတ်မ္ဂး ဒးကတဵုနူဒၞာဲရ၊ ပ္ဍဲအပ္ဍဲဘာကီု ပ္ဍဲမ္ၚးဘာကီု ဟွံထေက်ကဵုချုက်ချာဲ ခမဳပကတတ်ရ၊ ဟွံထေက်ကဵုတန်ဒေါံဥပေါသ် ခမဳပကတတ်ရ၊ ဟွံထေက်ကဵုတန် ဒေါံပဝါရဏာရ၊ ဟဂပ်ဝ်သ္ပ ပွမဒၠောံဗတောန်ရ၊ ဟွံထေက်ကဵုစွံပတန် ပ္ဍဲအရာဇၞော်သကိုပ်သကရ၊ ဟွံထေက်ကဵုအာတ်အခေါၚ်ရ၊ ဟွံထေက်ကဵုစောဒနာရ၊ ဟွံထေက်ကဵု ကဵုဗှ်ဗၞုဟ်ရ၊ ဟွံထေက်ကဵုစိုန်သကီုနှဴရဴကေုာံခမဳပကတတ်ဂမၠိုၚ်ရ၊ (ဣဝွံတုန် ဒ္ဂေတ်ဝတ် မဒးဒ္ဂေတ်သ္ပ ဗွဲမဒးရးရောၚ်။)

✤ပ္ဍဲဥက္ခေပနဳယကမ် မဂပ်ဝ်ဗက်ပတိတ် ဟိုတ်ပွမဟွံမၠာ်သ္ၚေဝ်အာပတ် ဒ္ဂေတ်ဝတ်ပန်စှော်ပိသာ် တုဲရ။✤


၅၂။	ပ္ဍဲအခိၚ်ဂှ် သၚ် သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ် မဟွံမွဲကဵုပွမပြဘိုဂ် မွဲစွံကေုာံသၚ် ကုခမဳဆန္နရ၊ ခမဳဆန္န သၚ်မသ္ပလဝ်ဥက္ခေပနဳယကမ် ဟိုတ်ပွမဟွံမၠာ်သ္ၚေဝ် အာပတ်ဂှ် နူဘာဂှ် က္ညအာဘာသအာၚ်ရ။

ခမဳဂမၠိုၚ် မၞုံပ္ဍဲဘာဂှ် ဟွံလ္ၚောဝ်အိုတ်ရ၊ ဟွံဒစးဒုၚ်တၠုၚ်တရဴအိုတ်ရ၊ ဟွံသ္ပပွမပၚ်ခၠအ်သၟိပ်တဲအိုတ်ရ၊ ဟွံသ္ပပွမရှေ်သှေ်ရဴဂဴအိုတ်ရ၊ ဟွံကၠောန်ၜိုတ်ဗွဲမဒးရးအိုတ်ရ၊ ဟွံသ္ပအဲပရဲအိုတ်ရ၊ ဟွံသၞေံသၞဴအိုတ်ရ၊ ဟွံပူဇဴအိုတ်ရ။

ခမဳဂမၠိုၚ်ဂှ် ဟိုတ်မဟွံကၠောန်ၜိုတ် ဗွဲမဒးရး ဟွံသ္ပအဲပရဲ ဟွံသၞေံသၞဴ ဟွံပူဇဴအိုတ်ဂှ်ရ ပွမဟွံရှေ်သှေ်ရဴဂဴ ဂပ်ဝ်ပ္ဍဵုပ္ဍိုက်ရာန်သကိုတ်ဒှ်တုဲ ခမဳဆန္နဂှ် နူဘာဂှ်လေဝ် က္ညအာဘာသအာၚ်ပၠန်ရ။

ခမဳဂမၠိုၚ် မၞုံပ္ဍဲဘာဂှ်လေဝ် ဟွံလ္ၚောဝ်အိုတ်ရ၊ ဟွံဒးစးဒုၚ်တၠုၚ်တရဴအိုတ်ရ၊ ဟွံသ္ပပွမပၚ်ခၠအ်သၟိပ်တဲအိုတ်ရ၊ ဟွံသ္ပပွမရှေ်သှေ်ရဴဂဴအိုတ်ရ၊ ဟွံကၠောန်ၜိုတ်ဗွဲမဒးရးအိုတ်ရ၊ ဟွံသ္ပအဲပရဲအိုတ်ရ၊ ဟွံသၞေံသၞဴအိုတ်ရ၊ ဟွံပူဇဴအိုတ်ရ။

ခမဳဂမၠိုၚ်ဂှ် ဟိုတ်မဟွံကၠောန်ၜိုတ် ဗွဲမဒးရး ဟွံသ္ပအဲပရဲ ဟွံသၞေံသၞဴ ဟွံပူဇဴအိုတ်ဂှ်ရ ပွမဟွံရှေ်သှေ်ရဴဂဴ ဂပ်ဝ်ပ္ဍဵုပ္ဍိုက်ရာန်သကိုတ်ဒှ်တုဲ ခမဳဆန္နဂှ် နူဘာဂှ်လေဝ် က္ညအာဘာသအာၚ်ပၠန်ရ။

ခမဳဂမၠိုၚ် မၞုံပ္ဍဲဘာဂှ်လေဝ် ဟွံလ္ၚောဝ်အိုတ်ရ၊ ဟွံဒစးဒုၚ်တၠုၚ်တရဴအိုတ်ရ၊ ဟွံသ္ပပွမပၚ်ခၠအ်သၟိပ်တဲအိုတ်ရ၊ ဟွံသ္ပပွမရှေ်သှေ်ရဴဂဴအိုတ်ရ၊ ဟွံကၠောန်ၜိုတ်ဗွဲမဒးရးအိုတ်ရ၊ ဟွံသ္ပအဲ ပရဲအိုတ်ရ၊ ဟွံသၞေံသၞဴအိုတ်ရ၊ ဟွံပူဇဴအိုတ်ရ။

ခမဳဂမၠိုၚ်ဂှ် ဟိုတ်မဟွံကၠောန်ၜိုတ် ဗွဲမဒးရး ဟွံသ္ပအဲပရဲ ဟွံသၞေံသၞဴ ဟွံပူဇဴအိုတ်ဂှ်ရ ပွမဟွံရှေ်သှေ်ရဴဂဴ ဂပ်ဝ်ပ္ဍဵုပ္ဍိုက်ရာန်သကိုတ်ဒှ်တုဲ ခမဳဆန္နဂှ် ကလေၚ်ကၠုၚ်ဍုၚ်ကောသမ္ဗဳပၠန်ရ။

ခမဳဆန္နဂှ် ဒ္ဂေတ်တဴ ဗွဲဒးရးရ၊ ဖျေံကၠေံတသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ ပြာပ်အာဇရၚ်ခမဳဂမၠိုၚ်တုဲ “ယွံကောန်တၠတအ် အဲဍိက်သၚ် မသ္ပလဝ် ဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်ဂှ် ဒ္ဂေတ်တဴ ဗွဲမဒးရးရ၊ ဖျေံကၠေံတသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အဲဍိက် ပသာ် ဒးဒ္ဂေတ်သ္ပဏီရော?” ရဴဝွံ ဂရၚ်ပတီသၟာန်ရ။

ခမဳဂမၠိုၚ် ဂရၚ်ပတီ ဟိုတ်ပရူပရာဝွံ ကုတဳလမၞုံပိုဉ်ကျာ်တြဲအိုတ်ရ။ ယွံခမဳတအ် ဒှ်သာ်ဂှ်မ္ဂး သၚ် ဩဝ်ကဵုလလမ်ကၠေံ ဥက္ခေပနဳယကမ် (မသ္ပလဝ်) ဟိုတ်ပွမဟွံမၠာ်သ္ၚေဝ်အာပတ်ကုခမဳဆန္နညိ။

====၁.၅.၅။ ဟိုတ်မဟွံထေက်ကဵုလလမ်ကၠေံပန်စှော်ပိသာ်====
၅၃။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာဂှ် ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ် အာပတ်ရ၊ (ခမဳဂှ် သ္ပအ္စာဥပဇ္ၛာယ်တုဲ) ပကဵုပယျၚ်ရ၊ ကဵုနိဿယရ၊ ကဵုသာမဏဳကၠောန်ၜိုတ်ရ၊ သာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်ရ၊ ကလိဂွံသၟိတ်တုဲ ဒၠောံဗတောန်ခမဳဗြဴဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၅)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာသအာၚ်လေဝ် ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) အာစိုပ်အာပတ် ဒှ်ဟိုတ်သၚ်သ္ပဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်ရ၊ အာပတ်သအာၚ်တၠုၚ်လအာတုပ်ကဵုဂှ်ကဵုဒှ် အာပတ်ယုတ်မာ ကြံၚ်မ္ၚိုဟ်လောန်လတူဂှ်ကဵုဒှ် အာစိုပ်ရ၊ ဟီုဂရိုဟ်ကမ်ရ၊ ဟီုဂရိုဟ် ခမဳသ္ပကမ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာဝွံ ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၁၀)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာသအာၚ်လေဝ် ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) သာယျေန် ပွမလ္ၚောဝ် ပွမဒစးဒုၚ်တၠုၚ်တရဴ ပွမပၚ်ခၠအ်သၟိပ်တဲ ပွမသ္ပရှေ်သှေ်ရဴဂဴ ပွမလးကဵုသၞာ ခမဳပကတတ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၁၅)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာသအာၚ်လေဝ် ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) သာယျေန် ပွမလးကဵုသၞာသတိတ် ဍာ်ကြဴဇိုၚ် ဂတဵုကြာတ်ဇိုၚ် ကဝေက်ပေါတ်ဇိုၚ် ပွမဟောဝ် ဂိုၚ်ကေတ်ဗဗေၚ်သ္ၚာ ပ္ဍဲအရာဟုံဍာ် ပွမတုဟ်ပေါတ်မိဟ် ပ္ဍဲစၞိန်စး ခမဳပကတတ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၂၀)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာသအာၚ်လေဝ် ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) စောတ်စောဲ ခမဳပကတတ် နပွမသဳလလီုလာ်ရ၊ စောတ်စောဲ နပွမဒ္ဂေတ်လီုလာ်ရ၊ စောတ်စောဲနပွမကွေတ်လီုလာ်ရ၊ စောတ်စောဲ နပွမဂယိုၚ်လမျီုလီုလာ်ရ၊ သ္ပညံၚ်ခမဳရၚ်သကအ် ဂွံပါ်ဒကးရ ‘ဗျဵုအလက်အကြာရ’။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၂၅)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာသအာၚ်လေဝ် ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) ပကၚ်ရၚ်ယာတ် မဒှ်ဇၞောဝ်အလာံခရှ်ဂမၠိုၚ်ရ၊ ပကၚ်ရၚ်ယာတ် မဒှ်ဇၞောဝ်အလာံတဳဂမၠိုၚ်ရ၊ သိပ်ဂၠိပ်နိဿယ်ဗ္ဒာဲကဵုတဳဂမၠိုၚ်ရ၊ ဟွံသိပ်ဂၠိပ်နိဿယ်ဗ္ဒာဲကဵုခမဳဂမၠိုၚ်ရ၊ ဟွံဒ္ဂေတ်လ္ၚတ် ပ္ဍဲဒ္ဂေတ်ဝတ်ခမဳရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာဝွံ ဟွံထေက်ကဵု လလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၃၀)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာသအာၚ်လေဝ် ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) ပဒတဴမွဲစွံ ကေုာံခမဳပကတတ် ပ္ဍဲဘာမၞုံကဵုကၟဳမွဲဓဝ်ရ၊ ပဒတဴ ပ္ဍဲမပတမ်ဇြပ်တာန်ဆံၚ် မၞုံကဵုကၟဳမွဲဓဝ်ရ၊ ပဒတဴ ပ္ဍဲဘာကီု ပ္ဍဲမပတအ် ဇြပ်တာန်ဆံၚ် မၞုံကဵုကၟဳမွဲဓဝ်ကီုရ၊ ညာတ်ခမဳပကတတ်မ္ဂး ဟွံကတဵုနူဒၞာဲရ၊ ပ္ဍဲအပ္ဍဲဘာကီု ပ္ဍဲမ္ၚးဘာကီု ချုက်ချာဲ ခမဳပကတတ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ်ဟိုတ်ပွမဟွံမၠာ်သ္ၚေဝ်အာပတ်ရ။ (၃၅)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာ ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) တန်ဒေါံဥပေါသ် ခမဳပကတတ်ရ၊ တန်ဒေါံ ပဝါရဏာရ၊ သ္ပ ပွမဒၠောံဗတောန်ရ၊ ဂိုၚ်ကေတ်အရာဇၞော်သကိုပ်သကရ၊ အာတ်အခေါၚ်ရ၊ စောဒနာရ၊ ကဵုဗှ်ဗၞုဟ်ရ၊ စိုန်သကီုနှဴရဴကေုာံခမဳပကတတ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဝွံ ဟွံထေက်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၄၃)

✤ ပ္ဍဲဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် ဟိုတ်မဟွံထေက်ကဵုလလမ်ကၠေံပန်စှော်ပိသာ် တုဲရ။ ✤

====၁.၅.၆။ ဟိုတ်မထေက်ကဵုလလမ်ကၠေံပန်စှော်ပိသာ်====
၅၄။	ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာဂှ် ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ၊ (ခမဳဂှ် သ္ပအ္စာဥပဇ္ၛာယ်တုဲ) ဟွံပကဵုပယျၚ်ရ၊ ဟွံကဵုနိဿယရ၊ ဟွံကဵုသာမဏဳကၠောန်ၜိုတ်ရ၊ ဟွံသာယျေန်သ္ဍိုက်မၠိုက် ပွမသၟိတ်ပတိုန် သွက်ဂွံဒၠောံဗတောန်ခမဳဗြဴဂမၠိုၚ်၊ ၜိုန်ကလိဂွံသၟိတ်လေဝ် ဟွံဒၠောံဗတောန်ခမဳဗြဴဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၅)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာသအာၚ်လဝ် ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) ဟွံအာစိုပ်အာပတ် ဒှ်ဟိုတ်သၚ်သ္ပ ဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်ရ၊ အာပတ်သအာၚ်တၠုၚ်လအာတုပ်ကဵုဂှ်ကဵုဒှ် အာပတ်ယုတ်မာ ကြံၚ်မ္ၚုဟ်လောန်လတူဂှ်ကဵုဒှ် ဟွံအာစိုရ၊ ဟွံဟီုဂရိုဟ်ကမ်ရ၊ ဟွံဟီုဂရိုဟ် ခမဳသ္ပကမ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ် မသုန်ပြကာဝွံ ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၁၀)

ယွံခမဳတအ် ကုခမဳ မဍိုက်ပေၚ်တဴကေုာံအၚ်္ဂဂမၠိုၚ်မသုန်ပြကာသအာၚ်လေဝ် ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) ဟွံသာယျေန်ပွမလ္ၚောဝ် ပွမဒစးဒုၚ်တၠုၚ်တရဴ ပွမပၚ်ခၠအ်သၟိပ်တဲ ပွမသ္ပရှေ်သှေ်ရဴဂဴ ပွမလးကဵုသၞာ ခမဳပကတတ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၁၅)

ယွံခမဳတအ် ကုခမဳမဍိုက်ပေၚ်တဴကေုာံအၚ်္ဂဂမၠိုၚ်မသုန်ပြကာသအာၚ်လေဝ် ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) ဟွံသာယျေန်ပွမလးကဵုသၞာသတိက် ဍာ်ကြဴဇိုၚ် ဂတဵုကြာတ်ဇိုၚ် ကဝေက်ပေါတ်ဇိုၚ် ပွမဟောဝ်ဂိုၚ်ကေတ် ဗဗေၚ်သ္ၚာ ပ္ဍဲအရာဟုံဍာ် ပွမတုဟ်ပေါတ်မိဟ် ပ္ဍဲစၞိန်စး ခမဳပကတတ်ရ။ ယွံခမဳတအ် ကုခမဳမဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၂၀)

ယွံခမဳတအ် ကုခမဳ မဍိုက်ပေၚ်တဴကေုာံအၚ်္ဂဂမၠိုၚ်မသုန်ပြကာသအာၚ်လေဝ် ဒးကဵုလလမ်ကၠေံ ဥက္ခေပနဳယကမ် မသ္ပလဝ်ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) ဟွံစောတ်စောဲခမဳပကတတ် နပွမသဳလလီုလာ်ရ၊ ဟွံစောတ်စောဲ နပွမဒ္ဂေတ်လီုလာ်ရ၊ ဟွံစောတ်စောဲ နပွမကွေတ်လီုလာ်ရ၊ ဟွံစောတ်စောဲ နပွမဂယိုၚ်လမျီုလီုလာ်ရ၊ ဟွံသ္ပညံၚ်ခမဳ ရၚ်သကအ် ဂွံပါ်ဒကးရ ‘ဗျဵုအလက်အကြာရ’။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၂၅)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာသအာၚ်လေဝ် ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) ဟွံပကၚ်ရၚ်ယာတ် မဒှ်ဇၞောဝ်အလာံခရှ်ဂမၠိုၚ်ရ၊ ဟွံပကၚ်ရၚ်ယာတ် မဒှ်ဇၞောဝ်အလာံတဳဂမၠိုၚ်ရ၊ ဟွံသိပ်ဂၠိပ်နိဿယ်ဗ္ဒာဲကဵုတဳဂမၠိုၚ်ရ၊ သိပ်ဂၠိပ်နိဿယ်ဗ္ဒာဲကဵုခမဳဂမၠိုၚ်ရ၊ ဒ္ဂေတ်လ္ၚတ် ပ္ဍဲဒ္ဂေတ်ဝတ်ခမဳရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၃၀)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာသအာၚ်လေဝ် ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) ဟွံပဒတဴမွဲစွံကေုာံခမဳပကတတ် ပ္ဍဲဘာမၞုံကဵုကၟဳမွဲဓဝ်ရ၊ ဟွံပဒတဴ ပ္ဍဲမပတမ်ဇြပ်တာန်ဆံၚ် မၞုံကဵုကၟဳမွဲဓဝ်ရ၊ ဟွံပဒတဴ ပ္ဍဲဘာကီု ပ္ဍဲမ္ၚးဘာကီု ဟွံချုက်ချာဲ ခမဳပကတတ်ရ။ ယွံခမဳတအ် ကုခမဳမဍိုက်ပေၚ်တဴ ကေုာံအၚ်္ဂဂမၠိုၚ်မသုန်ပြကာဝွံ ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၃၅)

ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာ ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (ခမဳဂှ်) ဟွံတန်ဒေါံဥပေါသ် ခမဳပကတတ်ရ၊ ဟွံတန်ဒေါံ ပဝါရဏာရ၊ ဟွံသ္ပ ပွမဒၠောံဗတောန်ရ၊ ဟွံဂိုၚ်ကေတ်အရာ ဇၞော်သကိုပ်သကရ၊ ဟွံအာတ်အခေါၚ်ရ၊ ဟွံစောဒနာရ၊ ဟွံကဵုဗှ်ဗၞုဟ်ရ၊ ဟွံကဵုစိုန်သကီုနှဴရဴ ကေုာံခမဳပကတတ်ဂမၠိုၚ်ရ။ ယွံခမဳတအ် ကုခမဳ မဍိုက်ပေၚ်တဴ ကေုာံအၚ်္ဂဂမၠိုၚ်ဒ္စါံပြကာဝွံ ဒးကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ။ (၄၃)

✤ပ္ဍဲဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် ဟိုတ်မထေက်ကဵုလလမ်ကၠေံပန်စှော်ပိသာ် တုဲရ။✤


၅၅။	ယွံခမဳတအ် ရဴဝွံ ဒးကဵုလလမ်ရ။ ယွံခမဳတအ် ခမဳဆန္နဂှ် ပြာပ်အာဇရေၚ်သၚ်တုဲ လၜက်ကၠေဟ်ပတိုန်သ္ၚာကၞေဟ် ပ္ဍဲလတူပၞးပါဲမွဲလပါ် လ္ၚောဝ်ဒၠးဇိုၚ် ခမဳဇၞော်ဂမၠိုၚ်တုဲ ဂဇအ်ဒၟံၚ်ဗွဲလံက်ဂဇုန် သီုမပၚ်ပတိုန်ခၠအ်သၟိပ်တဲဂှ် “ယွံတဳလပိုဉ်တအ် အဲဍိက် သၚ်မသ္ပလဝ် ဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်ဂှ် ဒ္ဂေတ်တဴ ဗွဲမဒးရးရ၊ ဖျေံကၠေံတသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ် ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ” ရဴဝွံ ဒးဂရၚ်ပတီရ။ မရနုက်ကဵုၜါဝါလေဝ် ဒးအာတ်အခေါၚ်ရ။ မရနုက်ကဵုပိဝါလေဝ် ဒးအာတ်အခေါၚ်ရ။

ခမဳ စဳကၠးဆိုက်ဗ္ဒက်တုဲ မၞုံကဵုအစောံသတ္တိဂှ် သ္ဒးကဵုသၚ်တီရ―

“ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳဆန္န သၚ်မသ္ပလဝ် ဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်ဝွံ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ၊ ကမ်မၞုံကဵုအခိၚ်မဗဗွဲ ကုသၚ်ယဝ်ဒှ်မ္ဂး၊ သၚ်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ် ကုခမဳဆန္နရ၊ ဣဝွံတုန် ပွမကဵုတီရောၚ်။

ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳဆန္န သၚ်မသ္ပလဝ် ဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်ဝွံ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ၊ သၚ်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ် ကုခမဳဆန္နရ၊ ယြဴကုတဳလပိုဉ်မွဲ သ္ဍိုက်မၠိုက် ပွမလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ် ကုခမဳဆန္နရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

မရနုက်ကဵု ၜါဝါလေဝ် ဟီုသ္ဂးဟိုတ်ဂှ်ရ ။ ပ ။ မရနုက်ကဵုပိဝါလေဝ် ဟီုသ္ဂးဟိုတ်ဂှ်ရ။ ယွံတဳလပိုဉ်တအ် သၚ် ဩဝ်ကလၚ်ပၚ်မှိၚ် (ဂလာန်) အဲဍိက်ညိ၊ ခမဳဆန္န သၚ်မသ္ပလဝ် ဥက္ခေပနဳယကမ် ဟိုတ်ပွမဟွံမၠာ်သ္ၚေဝ်အာပတ်ဝွံ ဒ္ဂေတ်တဴ ဗွဲမဒးရးရ၊ ဖျေံကၠေံ တသော်မာန်ရ ‘မာန်စှေ်’ ရ၊ ဒ္ဂေတ်တဴ ဒ္ဂေတ်ဝတ်ဒှ်ဟိုတ်တိတ်ဗၠးနူကမ်ရ၊ အာတ်အခေါၚ် ပွမလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ်ရ၊ သၚ်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ် ကုခမဳဆန္နရ၊ ယြဴကုတဳလပိုဉ်မွဲ သ္ဍိုက်မၠိုက် ပွမလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ် ကုခမဳဆန္နရ၊ တဳလပိုဉ်ဂှ် သ္ဒးဒၟံၚ်သ္ၚိတ်သ္ၚိတ်ရ၊ ယြဴကုတဳလပိုဉ်မွဲ ဟွံမွဲကဵုပွမသ္ဍိုက်မၠိုက်ရ၊ တဳလပိုဉ်ဂှ် သ္ဒးဟီုတိုန်ရ။

သၚ်ဂပ်ဝ်ကဵုလလမ်ကၠေံ ဥက္ခေပနဳယကမ် မသ္ပလဝ် ဟိုတ်ပွမဟွံမၠာ်သ္ၚေဝ်အာပတ် ကုခမဳဆန္နတုဲရ၊ ကုသၚ်ဂှ် မၞုံကဵုပွမသ္ဍိုက်မၠိုက်ရ၊ ဟိုတ်ဂှ်ဂ ဒၟံၚ်ကၞပ်သ္ၚောံသ္ၚိတ်ဇြရ၊ နမဒၟံၚ်ကၞပ်သ္ၚောံသ္ၚိတ်ဇြရဴဝွံ ဂွံတီကေတ် ဒဒှ်မသ္ဍိုက်မၠိုက်ဂှ်ရ” ရဴဝွံ (သ္ဒးကဵုတီရ ရဴဝွံ သ္ဂးရ)။

❀ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံမၠာ်သ္ၚေဝ်အာပတ် ပဉ္စမတုဲရ။❀

===၁.၆။ ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံဇအုဲဇဗအာပတ်===
====၁.၆.၁။ ကမ်ဟွံဗဗွဲဓရ် စှ်ၜါ====
====၁.၆.၂။ ကမ်ဗဗွဲဓရ် စှ်ၜါ====
====၁.၆.၃။ နွံပၟိက်မ္ဂး ကမ်မသ္ပမာန်တြဴသာ်====
====၁.၆.၄။ ဒ္ဂေတ်ဝတ်ပန်စှော်ပိသာ်====
====၁.၆.၅။ ဟိုတ်မဟွံထေက်ကဵုလလမ်ကၠေံ ပန်စှော်ပိသာ်====
====၁.၆.၆။ ဟိုတ်မထေက်ကဵုလလမ်ကၠေံ ပန်စှော်ပိသာ်====
===၁.၇။ ဥက္ခေပနဳယကမ် မဂပ်ဝ်သ္ပ ဟိုတ်ပွမဟွံသၠးကၠေံကွေတ်မယုတ်မာ===
====၁.၇.၁။ ကမ်ဟွံဗဗွဲဓရ် စှ်ၜါ====
====၁.၇.၂။ ကမ်ဗဗွဲဓရ် စှ်ၜါ====
====၁.၇.၃။ နွံပၟိက်မ္ဂး ကမ်မသ္ပမာန်တြဴသာ်====
====၁.၇.၄။ ဒ္ဂေတ်ဝတ်ပန်စှော်ပိသာ်====
====၁.၇.၅။ ဟိုတ်မဟွံထေက်ကဵုလလမ်ကၠေံပန်စှော်ပိသာ်====
====၁.၇.၆။ ဟိုတ်မထေက်ကဵုလလမ်ကၠေံပန်စှော်ပိသာ်====
==၂။ ပါရိဝါကက္ခန္ဓက==
===၂.၁။ ဒ္ဂေတ်ဝတ် ခမဳမဒဂိုန်ဒ္ဂေတ်ပြဝး===
===၂.၂။ ဒ္ဂေတ်ဝတ် ခမဳထေက်ကဵုတံၚ်ဓဇက်တမ်ဂမၠိုၚ်===
===၂.၃။ ဒ္ဂေတ်ဝတ် ခမဳမထေက်ကဵု ဒ္ဂေတ်မာနတ်ဂမၠိုၚ်===
===၂.၄။ ဒ္ဂေတ်ဝတ် ခမဳဃောဒ္ဂေတ်မာနတ်===
===၂.၅။ ဒ္ဂေတ်ဝတ် ခမဳထေက်ကဵုကော်ပၠုပ်အဗ္ဘာန်===
===❖ ပါရိဝါသိကက္ခန္ဓကဂှ် ဗွဲခမ္ဍန်===
==၃။ သမုစ္စယက္ခန္ဓက==
===၃.၁။ သုက္ကဝိဿဋ္ဌိ===
====၃.၁.၁။ အပ္ပဋိစ္ဆိန္နမာနတ်====
====၃.၁.၂။ အဗ္ဘာန်မဟွံမွဲကဵုပွမဂြောပ်ဗ္ဒန်====
====၃.၁.၃။ ပြဝးမဂပ်ဝ်ဂြောပ်ဗ္ဒန်လဝ်မွဲတ္ၚဲ====
====၃.၁.၄။ မာနတ်မဂပ်ဝ်ဂြောပ်ဗ္ဒန်လဝ်မွဲတ္ၚဲ====
====၃.၁.၅။ အဗ္ဘာန်မဂပ်ဝ်ဂြောပ်ဗ္ဒန်လဝ်မွဲတ္ၚဲ====
====၃.၁.၆။ ပြဝးမဂပ်ဝ်ဂြောပ်ဗ္ဒန်လဝ် မသုန်တ္ၚဲ====
====၃.၁.၇။ ပွမတံၚ်ဓဇက်တမ် ဃောပဒတဴပြဝး====
====၃.၁.၈။ ပွမတံၚ်ဓဇက်တမ် ဃောထေက်ကဵုဒ္ဂေတ်မာနတ်====
====၃.၁.၉။ မာနတ် အာပတ်ဂမၠိုၚ်ပိ====
====၃.၁.၁၀။ ပွမတံၚ်ဓဇက်တမ် ဃောဒ္ဂေတ်မာနတ်====
====၃.၁.၁၁။ ပွမတံၚ်ဓဇက်တမ် ခမဳမထေက်ကဵုကော်ပၠုပ်အဗ္ဘာန်====
====၃.၁.၁၂။ ပွမကော်ပၠုပ်အဗ္ဘာန် ကုခမဳမတံၚ်ဓဇက်တမ်====
====၃.၁.၁၃။ ပြဝးမဂပ်ဝ်ဂြောပ်ဗ္ဒန်လဝ် လပါ်ဂိတု====
====၃.၁.၁၄။ ပွမတံၚ်ဓဇက်တမ် ဃောပဒတဴပြဝး မဂပ်ဝ်ဂြောပ်ဗ္ဒန်လဝ် လပါ်ဂိတု====
====၃.၁.၁၅။ သမောဓာနပြဝး====
====၃.၁.၁၆။ မပတမ်ပွမတံၚ်ဓဇက်တမ် ခမဳမထေက်ကဵုဒ္ဂေတ်မာနတ်====
====၃.၁.၁၇။ မာနတ် အာပတ်ဂမၠိုၚ်ပိကူ====
====၃.၁.၁၈။ မပတမ်ကပွမတံၚ်ဓဇက်တမ် ဃောဒ္ဂေတ်မာနတ်====
====၃.၁.၁၉။ မပတမ်ပွမတံၚ်ဓဇက်တမ် ကုခမဳမထေက်ကဵုကော်ပၠုပ်အဗ္ဘာန်====
====၃.၁.၂၀။ ပက္ခပ္ပဋိစ္ဆန္နအဗ္ဘာန်====
===၃.၂။ ပြဝး===
====၃.၂.၁။ အဂ္ဃသမောဓာနပြဝး====
====၃.၂.၂။ သဗ္ဗစိရပ္ပဋိစ္ဆန္န အဂ္ဃသမောဓာန်====
====၃.၂.၃။ ပြဝးၜါဂိတု====
====၃.၂.၄။ အစဳရေၚ် ဒးပတဴပြဝးၜါဂိတု====
====၃.၂.၅။ သုဒ္ဓန္တပြဝး====
===၃.၃။ စတ္တာလဳသက (၄၀)===
===၃.၄။ ဆတ္တိံသက (၃၆)===
===၃.၅။ မာနတ္တသတ (၁၀၀)===
===၃.၆။ သမူလာယသမောဓါနပြဝး (၂၀၀)===
===၃.၇။ ဝါရဒ္စါံ မပတမ်ပရိမာဏ===
===၃.၈။ ဝါရခမဳဂမၠိုၚ်ၜါဇကု စှ်မွဲဂကူ===
===၃.၉။ မူလာယအဝိသုဒ္ဓိနဝက===
===၃.၁၀။ ဒုတိယ နဝက===
===၃.၁၁။ တတိယယနဝက===
===❖ သမုစ္စယက္ခန္ဓကဂှ် ဗွဲခမ္ဍန်===
==၄။ သမထက္ခန္ဓက==
===၄.၁။ သမ္မုခါဝိနယ===
====၄.၁.၁။ ကဏှပက္ခနဝက====
====၄.၁.၂။ သုက္ကပက္ခနဝက====
===၄.၂။ သတိဝိနယ်===
===၄.၃။ အမူဠဝိနယ်===
===၄.၄။ ပဋိညာတကရဏ===
===၄.၅။ ယေဘုယျသိကာ===
===၄.၆။ တဿပါပိယသိကာ===
====၄.၆.၁။ ကမ်ဟွံဗဗွဲဓရ် စှ်ၜါ====
====၄.၆.၂။ ကမ်ဗဗွဲဓရ် စှ်ၜါ====
====၄.၆.၃။ နွံပၟိက်မ္ဂး ကမ်မသ္ပမာန်တြဴသာ်====
====၄.၆.၄။ ဒ္ဂေတ်ဝတ်စှ်ဒ္စါံသာ်====
===၄.၇။ တိဏဝတ္ထာရက===
===၄.၈။ အဓိကိုရ်===
===၄.၉။ သမထဒှ်ဟိုတ်လလမ်အဓိကိုရ် သမ္မုခါဝိနယ်===
====၄.၉.၁။ ပွမလလမ် နကဵုဥဗ္ဗာဟိကကမ္မဝါစ်====
====၄.၉.၂။ ယေဘုယျသိကာဝိနယ်====
====၄.၉.၃။ ပွမကဵုဇြေဟ်လိက်မာဲပိဂကူ====
====၄.၉.၄။ သတိဝိနယ်====
====၄.၉.၅။ အမူဠ ဝိနယ်====
====၄.၉.၆။ တဿပါပိယသိကာဝိနယ်====
====၄.၉.၇။ ပွမသ္ပအတိုၚ်မဒုၚ်ဝန်====
====၄.၉.၈။ တိဏဝတ္ထာရက====
==၅။ ခုဒ္ဒကဝတ္ထုက္ခန္ဓက==
===၅.၁။ ခုဒ္ဒကဝတ္ထုဂမၠိုၚ်===
===၅.၂။ အၚ်္ဂဗကပ်ဗဗေၚ်ဒ္စါံသာ်===
===၅.၃။ အၚ်္ဂလ္ၚာဗဗေၚ်ဒ္စါံသာ်===
===၅.၄။ ဒုဟ်ဟွံစဆုဒကမသုန်သာ်===
===၅.၅။ ဖဵုစဆုဒကမသုန်သာ်===
===❖ခုဒ္ဒကဝတ္ထုက္ခန္ဓကဂှ် ဗွဲခမ္ဍန်===
==၆။ သေနာသနက္ခန္ဓက==
===၆.၁။ အခဏ်ပထမ===
====၆.၁.၁။ ကဵုအခေါၚ်ဘာ====
====၆.၁.၂။ ကဵုအခေါင် မပတမ်ဇံၚ်ဂတဵု====
====၆.၁.၃။ ကဵုအခေါင် မပတမ်ပွမလံက်သာ်ဗု (လံက်ထပဵု)====
====၆.၁.၄။ ပါဲကၠေံ ပွမချူရုပ်ကသဴ====
====၆.၁.၅။ ကဵုအခေါင် မပတမ်ပွမစဳဍိတ်====
====၆.၁.၆။ ကဵုအခေါၚ်ဇြပ်ကဵုပိုဥ်====
====၆.၁.၇။ ကဵုအခေါၚ် မပတမ်ကၟာင်====
====၆.၁.၈။ ကဵုအခေါၚ် မပတမ်ပွမစဵုဒပ်====
===၆.၂။ ခဏ်ဒုတိယ===
====၆.၂.၁။ ဝတ္ထု အနာထပိဏ္ဍိကေသဌဳ====
====၆.၂.၂။ ပွမကဵုကမၠောန်ကေၚ်ကာတၟိ====
====၆.၂.၃။ ကဵုအခေါၚ် မပတမ်ဒၞာဲကၠာတဲ====
====၆.၂.၄။ မပတမ်ပူဂိုလ်ဟွံထေက်ကဵုလ္ၚောဝ်====
====၆.၂.၅။ ပါဲကၠေံ ပွမဆေဝ်ဒဝ်သၞာ====
====၆.၂.၆။ ကဵုအခေါၚ်ဒြပ်ခရှ်ဂမၠိုၚ်====
====၆.၂.၇။ အနုမောဒနာ ဗလးဘာဇေတဝန်====
====၆.၂.၈။ မပတမ် ပွမဆေဝ်ဒဝ်သၞာ====
====၆.၂.၉။ ပွမကဵုသၟိတ်ရဴဝွံမ္ဂး ညးကဵုဂိုင်ကေတ်ဘာ====
===၆.၃။ ခဏ်တတိယ===
====၆.၃.၁။ ကပေါတ်ဟွံထေက်ကဵုသၠးဂမၠိုၚ်====
====၆.၃.၂။ ကပေါတ် ဟွံထေက်ကဵုပါ်ပရအ်ဂမၠိုၚ်====
====၆.၃.၃။ စၞောန်ထ္ၜးကဵု ဒးကဵုကေင်ကာတၟိ====
====၆.၃.၄။ မပတမ်ပွမပါဲကၠေံ ပွမရပ်စမ်သုၚ်စောဲ ပ္ဍဲဌာန်သအာၚ်====
====၆.၃.၅။ ကဵုအခေါၚ် မပတမ်သံဃဘတ်====
====၆.၃.၆။ ပွမကဵုသၟိတ် ဒဒှ်ခမဳ စၞောန်ထ္ၜးပိဏ္ဍပါတ်====
====၆.၃.၇။ ပွမကဵုသၟိတ် ဒဒှ်မပတမ်ညးလးသၞာ====
====၆.၃.၈။ ပွမကဵုသၟိတ် ဒဒှ်ညးသၠးပရိက္ခာရာဗၞတ်ညိနာင်====
====၆.၃.၈။ ပွမကဵုသၟိတ် ဒဒှ်မပတမ်ညးကဵုသ္ၚာသၞုက်ဗြဲ====
====❖ သေနာသနက္ခန္ဓကဂှ် ဗွဲခမ္ဍန်====
==၇။ သံဃဘေဒကက္ခန္ဓက==
===၇.၁။ အခဏ်ပထမ===
====၇.၁.၁။ သၟိင်သကျဝင်တဴတၠ ပခမဳ====
====၇.၁.၂။ ပရူပရာဒေဝဒတ်====
====၇.၁.၃။ စၞောန်ထ္ၜးကဵအ္စာမသုန်တၠ====
===၇.၂။ အခဏ်ဒုတိယ===
====၇.၂.၁။ ပကာသနဳယကမ်====
====၇.၂.၂။ ပရူပရာကောန်သၟိၚ်ဗၠာဲအဇာတသတြု====
====၇.၂.၃။ ပွမဖအောဝ်ဗလး သၟာဂစိုတ်မၞိဟ်ဂမၠိုၚ်====
====၇.၂.၄။ ပွမကဵုဆီကျာ်ပ္ဍူအာ====
====၇.၂.၅။ ကဵုဗလးစိင်နာဠာဂိရိ====
====၇.၂.၆။ အာတ်ဝတ်မသုန်သာ်====
===၇.၃။ ခဏ်တတိယ===
====၇.၃.၁။ သံဃဘေဒကထာ====
====၇.၃.၂။ သၟာန်ပြဒ္ဒညာ ဥပါလိ====
====❖ သံဃဘေဒကက္ခန္ဓကဂှ် ဗွဲခမ္ဍန်====
==၈။ ဝတ္တက္ခန္ဓက==
===၈.၁။ စၞောန်ထ္ၜးကဵုအာဂန္တုကဝတ်===
===၈.၂။ စၞောန်ထ္ၜးကဵုအာဝါသိကဝတ်===
===၈.၃။ ဒ္ဂေတ်ဝတ်ခမဳကွာ်တရဴ===
===၈.၄။ စၞောန်ထ္ၜးကဵုဝတ်ဒးသ္ပအနုမောဒနာ===
===၈.၅။ ဝတ်ဒးပတုဲ ပ္ဍဲရုၚ်ကဵုပိုဉ်===
===၈.၆။ စၞောန်ထ္ၜးကဵု ပိဏ္ဍစာရိကဝတ်===
===၈.၇။ ဒ္ဂေတ်ဝတ်ခမဳ ပဒတဴပ္ဍဲဂြိုပ်ဂမၠိုၚ်===
===၈.၈။ ဒ္ဂေတ်ဝတ် ပ္ဍဲဘာသၞာသတိက်သၞာဒၟံင်===
===၈.၉။ ဝတ်ဒးဒ္ဂေတ် ပ္ဍဲသ္ၚိဇရုၚ်ပလက်===
===၈.၁၀။ ဝတ်ဒးဒ္ဂေတ် ပ္ဍဲဝစ္စကုဋဳ===
===၈.၁၁။ ဝတ်ဒးဒ္ဂေတ် ပ္ဍဲအာစာဥပဇ္ၛာယ်===
===၈.၁၂။ ဝတ်ဒးဒ္ဂေတ် ပ္ဍဲကွးပဒတဴမွဲစွံဂမၠိုၚ်===
===၈.၁၃။ စၞောန်ထ္ၜးကဵုအာစာရိယဝတ်===
===၈.၁၄။ ဝတ်ဒးဒ္ဂေတ် ပ္ဍဲကွးပဒတဴဇရေၚ်ဂမၠိုၚ်===
===❖ ဝတ္တက္ခန္ဓကဂှ် ဗွဲခမ္ဍန်===
==၉။ ပါတိမောက္ခဋ္ဌပနက္ခန္ဓက==
===၉.၁။ အာတ်အခေါၚ် သွက်ဂွံစၞောန်ထ္ၜးပါတိမုက်===
===၉.၂။ အမ်သဝ် ပ္ဍဲမှာသၟိတ်ဒ္စါံသာ်===
===၉.၃။ အမ်သဝ် ပ္ဍဲသာသနာဒ္စါံသာ်===
===၉.၄။ ညးထေက်ကဵုကလင်ပါတိမုက်===
===၉.၅။ ပွမတန်ဒေါံပါတိမုက် မဗဗွဲကဵုဓရ် ဟွံဗဗွဲကဵုဓရ်===
===၉.၆။ ပွမတန်ပါတိမုက် မဗဗွဲကဵုဓရ်===
===၉.၇။ အၚ်္ဂအဓိကိုရ် မဂိုၚ်ကေတ်အလဵုဇကု===
===၉.၈။ ဓရ်ထေက်ကဵု ပူဂိုလ်စောဒက ဗ္စာရဏာ===
===၉.၉။ သဘဴဓရ်ပူဂိုလ်စောဒက မဒးကဵုကတဵုဒှ် ပ္ဍဲသန္ထာဇကု===
===၉.၁၀။ စၞောန်ထ္ၜးကဵုအရာဆေၚ်စပ်ကဵုစောဒက စုဒိတကဂမၠိုၚ်===
===❖ ပါတိမောက္ခဋ္ဌပနက္ခန္ဓဂှ် ဗွဲခမ္ဍန်===
==၁၀။ ဘိက္ခုနိက္ခန္ဓက==
===၁၀.၁။ ခဏ်ပဌမ===
====၁၀.၁.၁။ ဝတ္ထုမဟာပဇာပတိဂေါတမဳ====
====၁၀.၁.၂။ ဂရုဓရ်ဒ္စါံသာ်====
====၁၀.၁.၃။ ကဵုအခေါၚ် ဘိက္ခုနဳဥပသမ္ပဒါ====
====၁၀.၂။ ခဏ်ဒုတိယ====
====၁၀.၃။ ခဏ်တတိယ====
====❖ ဘိက္ခုနိက္ခန္ဓကဂှ် ဗွဲခမ္ဍန်====
==၁၁။ ပဥ္စသတိကက္ခန္ဓက==
===၁၁.၁။ နိဒါန်သၚ်္ဂါယန===
===၁၁.၂။ ခုဒ္ဒါနုခုဒ္ဒကသိက္ခာပဒကထာ===
===၁၁.၃။ ဗြဟ္မဒဏ်===
===❖ ပဥ္စသတိကက္ခန္ဓကဂှ် ဗွဲခမ္ဍန်===
==၁၂။ သတ္တသတိကက္ခန္ဓက==
===၁၂.၁။ ခဏ်ပဌမ===
====၁၂.၁.၁။ ကမၠိဂိတုတ္ၚဲဂမၠိုၚ်ပန်သာ်====
====၁၂.၁.၂။ ကမၠိခမဳဂမၠိုၚ်ပန်သာ်====
===၁၂.၂။ ခဏ်ဒုတိယ===
===❖ သတ္တသတိကက္ခန္ဓကဂှ် ဗွဲခမ္ဍန်===
