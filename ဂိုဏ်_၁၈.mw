ခမဳကောန်ညးရးဝဇ္ဇဳဂမၠိုၚ်လေဝ် မိၚ်ပရိုၚ်မဟာထေရ်မဟာယသတအ် ပ္တန်သၚ်္ဂါယနတုဲ ပ္ဍဲကာလကြဴဏံ ပ္ကောံပ္တန်ဂကောံသၚ် လညာတ်ကွေတ်ဒ္ဂေတ်ဝါဒတုပ်ကဵု ဇကုတုဲ ပ္တန်ကၠုၚ်သၚ်္ဂါယန ပ္ဍဲကဵုဍုၚ်ကောသမ္ဗဳကီုရ၊ လၟိဟ်သၚ် (၁၀၀၀၀) မွဲလက်ဇကုရ၊ အခိၚ်ဂှ် ခမဳအလဇ္ဇဳတံ ဇြဟတ်ဇၞော်အာလ္တူနူကဵုလဇ္ဇဳ သုပေသလတံဏဳရ ပ္ဍဲပေါဲပ္တန်သၚ်္ဂါယန ခမဳဝဇ္ဇဳတံဂှ် ဟိုတ်ခမဳဂၠိုၚ်လောန်ဂှ်ရ "မဟာသၚ်္ဂဳတိ သၚ်္ဂါယန" ကော်ခဴစရ။<ref>လဂံါအာဇနဲ၊လိက်ကၞပ်မဂ္ဂဇြေန်-၁၃ (၂၀၁၄) ဂကောံသၚ်သၟတ်လဂံါအာဇာနဲ။ မုက်လိက်  ၃၄</ref>

သ္ပပ္တံနူကဵုအခိၚ်ဂှ်တုဲ ဗုဒ္ဓဘာသာ သာသနာ ကျာ်ဟီုဂှ် -

# ဂိုဏ်ထေရဝါဒ ဗုဒ္ဓဘာသာ
# ဂိုဏ်မဟာသံဃိက ဗုဒ္ဓဘာသာ ပါ်ဒကး ဒှ်ကၠုၚ်ၜါဂိုဏ်ရ။ 

== မဟာသံဃိက ဗုဒ္ဓဘာသာ ==
လက္ကရဴဏံ နူကဵုဂိုဏ်မဟာသံဃိကဗုဒ္ဓဘာသာဂှ် - 

# ဂိုဏ်ဂေါကုလိက
# ဂိုဏ်ဨကဗျောဟာရိက ပါ်ကၠုၚ်ၜါဂိုဏ်ရ 
# ဂိုဏ်ပဏ္ဏတ္တိဝါဒ (နူဂိုဏ်ဂေါကုလိက)
# ဂိုဏ်ဗဟုဿုတိက (နူဂိုဏ်ဂေါကုလိက)
# ဂိုဏ်စေတိယ (နူဂိုဏ်ဗဟုဿုတိက) 

ဟိုတ်ဂှ်ရ ဂိုဏ်မဟာသံဃိကဟီုဂှ် ပါ်တၞဟ်ခြာတိတ်ကၠုၚ် (၆) ဂိုဏ်အိုတ်ရ။ 

== ထေရဝါဒ ဗုဒ္ဓဘာသာ ==
ဂိုဏ်ထေရဝါဒတံလေဝ် သၞာံဂှ်လအ် ပ္တောံဗက်ကၠုၚ် ဂိုဏ်မဟာသံဃိကတံတုဲ ပါ်ဒကးပြးဇးတိတ်ကၠုၚ်အိုတ်ကီုရ။ နူကဵုဂိုဏ်ထေရဝါဒမွဲဂှ် 

# ဂိုဏ်မဟိသာသက
# ဂိုဏ်ဝဇ္ဇဳပုတ္တက (ပါ်ဒှ်အာၜါဂိုဏ်ရ)
# ဂိုဏ်ဓမ္မုတ္တရိယ (နူဝဇ္ဇဳပုတ္တက)
# ဂိုဏ်ဘဒြယာနိက (နူဝဇ္ဇဳပုတ္တက)
# ဂိုဏ်ဆန္ဒာဂါရိက (နူဝဇ္ဇဳပုတ္တက)
# ဂိုဏ်သမ္မတိယ (နူဝဇ္ဇဳပုတ္တက) 
# ဂိုဏ်သဗ္ဗတ္ထိဝါဒ (နူမဟိသာသက)
# ဂိုဏ်ဓမ္မဂုထ္တိက  (နူမဟိသာသက)
# ဂိုဏ်ကဿပိက (နူသဗ္ဗထ္တိဝါဒ)
# ဂိုဏ်သၚ်္ကန္တိက (နူကဿပိက)
# ဂိုဏ်သုတ္တဝါဒ (နူသၚ်္ကန္တိက) 

နူကဵုဂိုဏ်ထေရဝါဒ ပါ်ဒးကတိတ်ကၠုၚ်တၞဟ်ဟ် ဂၠိုၚ်ကဵုဂိုဏ်တုဲ သီုဂိုဏ်ထေရဝါဒမ္ဂး ဒှ်အာ (၁၂) ဂိုဏ်ရ။ မဟာသံဃိက ကေုာံ ထေရဝါဒ ပံၚ်ကၠေံမ္ဂး ဒှ်အာ (၁၈) ဂိုဏ်ရ။ 

==နိဿဲ==

[[ကဏ္ဍ:ပရေင်ဘာသာ]]
[[Category:ဗုဒ္ဓဘာသာ]]
[[Category:ဂကောံ]]
{{DEFAULTSORT:ဂိုဏ် ၁၈}}
