'''နာဲအာဲမန်''' (ၜံင် ၁၄ မာတ် ၁၉၅၁ ပ္ဍဲ ကွာန်ဖအံက်၊ စုတိ ၉ ဨပြဳ ၂၀၂၁) ဝွံ ဒှ် သၟာဂဳတမန်ဒယှ်၊ သၟာတၠရမ္သာင် (ညးဒယှ်ေဒွက်)၊ အစာဂဳတ ဂကူနာနာ၊ ညးမဒက်ပ္တန်လဝ် ဂကောံဂဳတမန်ရ။ ညးဝွံ စချဳဓရာင်ကၠုင် လပါ်ဂဳတ နူဘဝသၟတ်တုဲ အခိင်ကာလ ဂကောံလျးဟံသာ မဒှ် ဂကောံဂဳတမန်ခေတ်တၟိ စကတဵုဒှ်ကိုပ်ကၠာအိုတ်ဂှ် ညးပါလုပ် နဒဒှ် မၞိဟ်အဓိကမွဲတုဲ ပ္ဍဲသၞာံ ၁၉၉၄ ဂှ် ကေတ်လဝ်တာလျိုင် နဒဒှ် သကိုပ်ဂဳတ ကေုာံ ညးတၠရမ္သာင်ကီုရ။ စိုပ်သၞာံ ၁၉၈၄ ဂှ် ညးဒက်ပ္တန် ဂကောံဂဳတမန်ရ။ ညးဝွံ ဒှ်သၟာဂဳတယၟုမြဟ်မွဲတုဲ လပါ်ကွတ်ဂဳတလေဝ် စိုန်သကီု စိစောန်ဗွဲမလောန်ရ။ နူကဵု ညးမွဲကဆံင် ဗတောန်ကဵု ကွတ်ဂဳတ ခေတ်တၟိ ကုကောန်မန်တအ် ဗွဲမဂၠိုင်ရ။ ပၞောဝ်ကဵု ဒွက်ညးမဒယှ်ေလဝ်ဂမၠိုင် ဒွက် "တရဴ" ဗညာကွိင် မချူဇန်လဝ်ဂှ် ဒှ်ဒွက်မလုပ် ဂန္ဓဝင်မွဲလေဝ်ဟီုမာန်ရ။ စိုပ်သၞာံ ၁၉၉၇ ဂှ် တိတ်အာကၠောန်စ ပ္ဍဲဍုင်မလေယှာတုဲ ဂကောံဂဳတမန်ဂှ် နာဲဇြဟာန်မန်၊ ပါဝါ ကေုာံ ညးတၞဟ်တအ် ဆက်ယိုက်အာရ။ သၞာံ ၂၀၂၁ ဂိတုဨပြိ ၉ အခိင်ဗတံဂှ် ဟိုတ်နူ ကွဳလိုန်ဓါတ်ဗကပ်တုဲ စုတိအာဘဝပရလိုက်တေအ်ရ။
