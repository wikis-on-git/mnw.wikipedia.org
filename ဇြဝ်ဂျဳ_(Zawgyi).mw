{{Infobox artifact
| name = ဇြဝ်ဂျဳ <br>Zawgyi
| native_name = ဇော်ဂျီဖောင့်
| native_name_lang =
| image = 
| image_size = 
| alt = 
| image2 = 
| image2_size = 
| alt2 = 
| image_caption = 
| material = ဝှန်
| size = 
| height =
| width =
| weight = 
| long = 
| writing = 
| symbols = 
| created = 4. December 2007
| discovered =
| discovered_place = 
| discovered_coords = 
| discovered_date = 
| discovered_by =
| location = 
| classification = 
| culture = 
}}

'''ဇြဝ်ဂျဳ''' ({{Lang-en|Zawgyi}}) ဂှ် ဒှ်သၞောတ်မတက်လိက်ဗၟာ ပ္ဍဲကပေါတ်အာင်ဒဳဂမၠိုင် မစကာကၠုင်လဝ် ပ္ဍဲအကြာသၞာံ ၂၀၀၄ ၂၀၀၅ စဵုစိုပ် သၞာံ ၂၀၁၉ ပွိုင် ၁၅ သၞာံပြင်င်တုဲ စတမ်နူ ဂိတုအံက်တဝ်ပါ ၁ သၞာံ ၂၀၁၉ နကဵုအလဵုအသဳ ဒက်ပတန်သၞောဝ်ဥပဒေ ညံင်ဂွံစကာ[[ယူနဳကုဒ်|ယူနဳကုဒ်]] မဒှ်သၞောတ် မစှ်ေကဵု သၞောတ်ဂၠးတိတုဲ ဇြဝ်ဂျဳဂှ် မၞိဟ်စကာ အောန်စှ်ေအာရ။<ref name="irrawaddy">မြတ်ပြည့်ဖြိုး၊ [https://burma.irrawaddy.com/opinion/interview/2019/10/03/205467.html ခေတ်လိုအပ်ချက်အရ ဇော်ဂျီဖောင့်ကို ထွင်ခဲ့တယ်ဆိုတဲ့ ဦးရဲမြတ်သူ နှင့် တွေ့ဆုံခြင်း] burma.irrawaddy.com, 3 October 2019</ref> 

==ဝင်==

ညးမကၠောန်ဗဒှ် သၞောတ်တက်လိက်ဗၟာ မကဵုလဝ်ယၟု ဇြဝ်ဂျဳဂှ် ဒှ် ဦးရဲမြတ်သူ ညးတၠပညာကောန်ပျူတာ မဆေင်ကဵု Software၊ Hardware ကေုာံ Network မွဲတၠရ။ ပ္ဍဲအခိင်ဂှ် သွက်လိက်ဗၟာ ဂွံတက်ပေင်င်ဂှ် ဒှ်ဒၟံင်အခက်အခုဲတၟာဂလိုင်ရ။ နူကဵုဂကောံမခၞံဗဒှ် [[ယူနဳကုဒ်|ယူနဳကုဒ်]]တအ်လေဝ် သွက်လိက်ဗၟာ မကၠောန်ပ္တိတ်လဝ် 4.1 version ဂှ် ကၟက်ဂမၠိုင် မပ္တံ ကွက်ရ၊ ကွက်ယ၊ ကွက်ဟတအ်ဂှ် ဟွံမဲဏီရ။ တၞဟ်နရနုက်ဗပေင် အရာတင်မနွံပၟိက် လတူလိက်ဗၟာတုဲ ဦးရဲမြတ်သူ ဂှ် ညးတေအ် ကၠောန်ဗဒှ်ပတိုန်ဝှန်မွဲရ။<ref name="irrawaddy"/>ဆဂး ဇြဝ်ဂျဳ နကဵုဘာသာဗၟာမွဲဓဝ် ပကဵု ညံင်ဂွံဗှ်လိက်မန် လိက်ကောန်ဍုင်အရင်ဂမၠိုင် သီုဖအိုတ် ဟွံဖန်လဝ်တုဲ နကဵုညးမကၠိုဟ် ပရေင်ဝှန် ကေုာံ စကာသပ်ဝဴလေပ်တအ် ဒုင်သဇိုင် ကုသၞောတ်ညးတုဲ သွက်ဘာသာမန် ဂွံတက်လိက်ဂွံ ဂွံဗှ်ဂွံကီုဂှ် ကၠောန်ထပ်ဗပေင်စုတ် ကၟက်မန်ဂမၠိုင်ကီု သီုကဵု ဗျည်မန်ဂမၠိုင် မပ္တံကဵု ၜ ကဵု ၝ တအ်ကီုရ။ 

စိုပ်သၞာံ ၂၀၀၇ ဂှ် ဒှ်ခေတ်ဗလံက် Blog တုဲ ညံင်ဂွံဗှ်လိက် blogger ဗလံက်ဂါတအ်ဂွံဂှ် ကောန်ဍုင်ဗၟာတအ် ဒးစကာကၠုင် ဝှန်တုပ်တုပ်ရေင်သကအ်တုဲ ဝှန်ဇြဝ်ဂျဳဂှ် မၞိဟ်စကာဂၠိုင်ကၠုင်ရ။ ဂကောံမဳဒဳယာဂမၠိုင်လေဝ် စကာကၠုင်ဇြဝ်ဂျဳကီုရ။ တုဲပၠန် ဇြဝ်ဂျဳဂှ် နူစကၠောန်တေအ်ဂှ် ဟွံကၠောန်လဝ် နကဵုသၞောတ်စှ်ေစှ်ေရ။<ref name="irrawaddy"/> သွက်ညးမတက်လိက်တအ်လေဝ် ဟိုတ်နူ ဟွံမဲကဵုသၞောတ် ကိုန်ဂစိုတ်တုဲ တက်လောဲသွာရ။ ဥပမာ တိုင် ဂှ် တက် ိ တုဲ ု လေဝ်ဂွံ၊ သာ်ဂှ်ဟွံသေင် ု တုဲ ိ လေဝ်ဂွံရ။ ဟိုတ်မဒှ်ဗီုဏအ်တုဲ ပကောံတင်ဂၞင် ဗွဲမချိုတ်ပၠိုတ် စှ်ေကဵုသၞောတ် ဟွံဂွံရ။

==နိဂီု==
လိက်မလုပ်အဝေါင်ဂၠးတိ ဗီုကဵု Google ကေုာံ Wikipedia တအ်ဂှ် စကာ နကဵု[[ယူနဳကုဒ်|ယူနဳကုဒ်]]ဟေင်ရ။ ညးမကၠိုဟ် ပရေင်တင်ဂၞင်ဒေတာ အာင်တဳတအ် ၜိုန်ရ ဆဝ်မ္ၚုဟ် ညံင်ဂွံပြံင်လှာဲ စကာ[[ယူနဳကုဒ်|ယူနဳကုဒ်]] စၞးဇြဝ်ဂျဳ သၞာံဗွဲမဂၠိုင်ကီုလေဝ် ဟွံအံင်ဇၞးကၠုင်ရ။ စိုပ်သၞာံ ၂၀၁၉ ဂှ် နကဵုအလဵုအသဳ စၟတ်သမ္တီ တ္ၚဲပြံင်လှာဲစကာ[[ယူနဳကုဒ်|ယူနဳကုဒ်]] မကော်ဂး U-Day ပ္ဍဲဂိတုအံက်တဝ်ပါ ၁ ဂှ်တုဲ နကဵုရုင်အလဵုအသဳကီု ပရေင်ဆက်စၠောအ် မဆေင်ကဵု အလဵုအသဳသီုဖအိုတ် ဒးစကာ [[ယူနဳကုဒ်|ယူနဳကုဒ်]] ဟေင်တုဲ ဇြဝ်ဂျဳဂှ် နူကဵုမၞိဟ်မစကာဒၟံင် ၜိုတ် ၉၀%ဂှ်<ref>The Thaiger, [https://thethaiger.com/news/regional/myanmar/myanmar-switches-to-international-unicode-on-october-1 Myanmar switches to international 'unicode' on Coctober 1],Published 27 September 2019.</ref> အောန်စှ်ေအာ စဵုကဵုစိုပ်အာ ကဆံင်နိဂီုမာန်ရ။ 

==နိဿဲ==

[[Category:!Main category]]
[[Category:BEHM]]
[[Category:နယ်ပညာ]]
[[en:Zawgyi font]]
{{DEFAULTSORT:ဇြဝ်ဂျဳ}}
