{{Infobox document
|document_name = လိက်လလောင်တြး အခေါင်အရာမၞိဟ် အလုံလိုက် 
|image = Eleanor Roosevelt UDHR.jpg
|image_width = 200px
|image_caption = {{longitem|[[Eleanor Roosevelt]] ရပ်လဝ် လိက်လလောင်တြးအခေါင်အရာမၞိဟ် ဘာသာအင်္ဂလိက်}}
|image2 = The universal declaration of human rights 10 December 1948.jpg
|image2_caption = အခေါင်အရာမၞိဟ် မပဒတန် ပ္ဍဲ အသေမ်ဗလဳနာနာ ကုလသမဂ္ဂ ကောံဓရီု ၁၈၃ဝါ မကၠောန်ဗဒှ် ပ္ဍဲပါရေတ် ၁၀ ဒဳဇြေမ်ပါ ၁၉၄၈
|date_created = ၁၉၄၈ 
|date_ratified = ၁၀ ဒဳဇြေမ်ပါ ၁၉၄၈
|location_of_document = သ္ၚိစၠတ် ဆာဲလောတ်၊ ပါရေတ် (Palais de Chaillot, Paris)
|writer = ကမ္မတဳဓဇက်အခေါင်အရာမၞိဟ်
|purpose = အခေါင်အရာမၞိဟ်
| wikisource = Universal Declaration of Human Rights
}}

'''လိက်လလောင်တြး အခေါင်အရာမၞိဟ် အလုံလိုက်''' ({{Lang-en|'''Universal Declaration of Human Rights'''}}) ဂှ် ဒှ်လိက် ဂကောံရးနိဂီုဂမၠိုင် မတုပ်လဝ်စိုတ် ပ္ဍဲကဵု အသေမ်ဗလဳနာနာ ကုလသမဂ္ဂ မဆေင်စပ်ကဵု အခေါင် ကေုာံ ပရေင်ဗၠးၜး ဇၟာပ်ပ်ကောန်မၞိဟ်တအ်ရ။ လိက်လလောင်တြးဂှ် တုပ်လဝ်စိုတ် ပ္ဍဲကဵု အသေမ်ဗလဳနာနာ ကုလသမဂ္ဂ နကဵု ပဋိညာန် ၂၁၇ ပ္ဍဲကဵု ဂိတုဒဳဇြေန်ပါ ၁၀၊ ၁၉၄၈ ပ္ဍဲကဵု သ္ၚိစၠတ်ဆာဲလောတ် (Palais de Chaillot) ပ္ဍဲဍုင်ပါရိသ် (Paris)၊ ပြင်သေတ်။<ref name=":0">{{Cite web|date=2015-09-02|title=Human Rights Law|url=https://www.un.org/en/sections/universal-declaration/human-rights-law/index.html|access-date=2020-08-20|website=www.un.org|language=en}}</ref> ပ္ဍဲအခိင်ဂှ် ကောန်ဂကောံကုလသမဂ္ဂ သီုဖအိုတ် နွံ ၅၈ ရးနိဂီုဂှ် ၄၈ ဒုင်တဲ၊ ၀ ဒစဵုဒစး၊ ၈ ဝေင်ပါဲ တုဲ ၜါဂှ် ဟွံစုတ်မာဲရ။<ref>{{cite web|url=http://unbisnet.un.org:8080/ipac20/ipac.jsp?session=14O243550E15G.60956&profile=voting&uri=full=3100023~!909326~!676&ri=1&aspect=power&menu=search&source=~!horizon|title=A/RES/217(III)|publisher=UNBISNET|access-date=24 May 2015}}</ref> 

လိက်လလောင်တြးဂှ် သီုဖအိုတ် နွံ ၃၀ ပိုဒ် တုဲ ဗမံက်ထ္ၜးလဝ် အခေါင်အရာသဇိုင် ကေုာံ ပရေင်ဗၠးၜး ဇၟာပ်ပ်မၞိဟ် နဒဒှ် အာဲကၟာဲကောန်မၞိဟ် မပါကၠုင် နူကဵုဂဝ်မွဲရ။<ref name=":0" /> တင်လတုပ်စိုတ်ဂှ် ဒှ်တင်လတုပ်စိုတ် ဇၟာပ်ဂကူ၊ ဇၟာပ်ရးနိဂီု ကောန်မၞိဟ်တအ် သီုဖအိုတ် ၜိုန်ရ ဂကူဟွံတုပ်၊ ကောန်ဍုင်ဟွံတုပ်၊ ဒတန်မပဒတဴ ဟွံတုပ်၊ လိင် ဟွံတုပ်၊ တၞောဝ်ဗဳဇဟွံတုပ်၊ အသာ်ဖျုန်စၞာံဟွံတုပ်၊ ဘာသာစ္ၜုဲစ္ၜော်ဟွံတုပ်၊ အရေဝ်ဘာသာဟွံတုပ်ကီုလေဝ် မဂွံစၟတ်သမ္တီ နဒဒှ် မသၠးကၠုင်ဂၠံဂဝ် နကဵုကောန်မၞိဟ်မဗၠးၜးမွဲတုဲ ကလိဂွံအခေါင်အရာတုပ်သၟဟ်ရ။<ref>[https://www.un.org/en/udhrbook/pdf/udhr_booklet_en_web.pdf UDHR Booklet], Art. 2.</ref> လိက်လလောင်တြးဂှ် ဒှ်ရိုဟ်ကၞက် အခေါင်အရာကောန်မၞိဟ်ဂမၠိုင်တုဲ ဟွံဒုင်သဇိုင် ကုအခိုက်ကၞာ၊ ယေန်သၞာင်၊ သၞောတ်ပရေင်ဍုင်ကွာန်၊ ကေုာံ သာသနာမွဲမွဲရ။<ref>{{Cite web|title=Universal Declaration of Human Rights|url=https://www.amnesty.org/en/what-we-do/universal-declaration-of-human-rights/|access-date=2020-08-20|website=www.amnesty.org|language=en}}</ref><ref name="blogs.lse.ac.uk">{{Cite web|date=2012-12-10|title=Human Rights: The Universal Declaration vs The Cairo Declaration|url=https://blogs.lse.ac.uk/mec/2012/12/10/1569/|access-date=2020-08-20|website=Middle East Centre}}</ref> ပအစောမ်ကု လိက်လလောင်တြးဝွံတုဲ ဆက်ဇၞော်မောဝ် ခၞံဗဒှ်ပတိုန်လဝ် သၞောဝ်အခေါင်အရာမၞိဟ်အလုံလိုက်၊ နူဂှ် ခၞံဗဒှ်ပတိုန် ဥပဒေအလုံလိုက် မဆေင်ကဵုအခေါင်အရာမၞိဟ် (International Bill of Human Rights) မဒှ်အရာ မတုဲဒှ် ပ္ဍဲသၞာံ ၁၉၆၆ တုဲ စရပ်စပ် နူသၞာံ ၁၉၇၆။

== လဒက်ပ္တန် ကေုာံ ပရူပရာ ==
လိက်လလောင်တြး အခေါင်အရာမၞိဟ် အလုံလိုက်ဝွံ လညာတ် ဓမ္မသာတ်နပေါလေယောန် (Code Napoléon) မဒှ်လိက်အခေါင်အရာ ညးဍုင်ကွာန် ပြင်သေတ် ပါလုပ်ဒၟံင်တၟာဂလိုင်ရ။<ref>{{harvnb|Glendon|2002|pp=62–64}}.</ref> မူအပြောံအလန်ဒုတိယဂှ် ပလေဝ်ဒါန်ချူလဝ် နကဵု နာဲဗစာပြင်သေတ် ရေနး ကဿိန် (René Cassin)ရ။   

လိက်လလောင်တြးဂှ် နွံအတိုင်ဗွဲသၟဝ်ဝွံရ။

* ဝင် ကေုာံ ကိစ္စပရေင်မၞိဟ် မဒုင်သဇိုင် ဟိုတ်မနွံပၟိက် သ္ဒးခၞံဗဒှ် လိက်လလောင်ဂှ်။
* ပိုဒ် ၁-၂ လညာတ်သဇိုင် မဆေင်ကဵု ဂုဏ်သိက္ခာ၊ ဗၠးၜး ကေုာံ တုပ်သၟဟ် ကောန်မၞိဟ်။
* ပိုဒ် ၃ - ၅ ဗမံက်ထ္ၜး အခေါင်အရာဇၟာပ်ပ်မၞိဟ် မပ္တအ်ကဵု အခေါင်သွက်ဂွံဂျိုင်၊ ဒစဵုဒစး အရာမရပ်ပဍိက် ကေုာံ ပျဲပျာံ။
* ပိုဒ် ၆ - ၁၁ အခေါင်သဇိုင် မဆေင်ကဵု သၞောဝ်ဥပဒေ အခေါင်အရာမၞိဟ်ဂမၠိုင်။
* ပိုဒ် ၁၂ - ၁၇ အခေါင်ဇၟာပ်ပ်မၞိဟ် မဆက်စပ် ကုဂကောံမၞိဟ် သီုကဵု အခေါင်မအာကၠုင်ဗွဲမဗၠးၜး။
* ပိုဒ် ၁၈ - ၂၁ မဒှ်ကဏ္ဍ မကော်ဂး အခေါင်ဗၠးၜးမဆေင်ကဵုပညာ၊ လျုင်ပတှ်ေ၊ ဂကောံ၊ ပရေင်ဍုင်ကွာန် ဗီုကဵု အခေါင်မချပ်ဗၠးၜး၊ ဒက််ဂကောံ။ 
* ပိုဒ် ၂၂ - ၂၇ မဒှ်ကဏ္ဍ အခေါင်မဆေင်ကဵု ပရေင်ပိုန်ဒြပ်၊ အခိုက်ကၞာ သီုကဵု အခေါင်မကလိဂွံလွဳပရေင်ထတ်ယုက်၊ ပရေင်မံင်စံင်ဘဝ။<ref>{{cite web |title=Universal Declaration of Human Rights|year=1948|publisher=United Nations|url=https://www.un.org/en/documents/udhr/}}</ref>
* ပိုဒ် ၂၈ - ၃၀ ဗမံက်ထ္ၜး ဗီုလဵု ဂွံဒ္ဂေတ်ဗက် အခေါင်အရာတအ်၊ ဒၞာဲမဒးဒ္ဂေတ်ဗက်၊ တာလျိုင်ဇၟာပ်ပ်ညးအဲ သွက်ဂကောံမၞိဟ် ကေုာံ ဗီုဂွံစဵုဒၞာမင်မဲ အခေါင်အရာတအ်ရ။<ref>{{harvnb|Glendon|2002}}, Chapter 10.</ref>

==လိက်လလောင်==
ပ္ဍဲကဵုစၟတ်တ္ၚဲ ၁၉၄၈ သၞာံ၊ ဂိတုဒဳဇြေမ်ပါ (၁၀) ဂှ် နူကဵုအသေမ်ဗလဳနာနာ ကုလသမဂ္ဂ လလောင်တြး ပလဝ်ဒတန် လိက်လလောင်တြး အခေါင်အရာမၞိဟ် သွက်အလုံလိုက်ရ။ လိက်ဗွဲတရး လိက်လလောင်တြး ဍိုက်က်ပေင်င်ဂှ် ဗမံက်ထ္ၜးလဝ် ပ္ဍဲမုက်လိက်လက္ကရဴဝွံရ။ ဟိုတ်မကၠောန်လဝ် နဒဒှ် လုပ်ဝင်မွဲတုဲ အဓိပ္ပါယ် လိက်လလောင်တြးဂှ် ကောန်ညးဍုင်ကွာန်ဂမၠိုင် ညံင်သဂွံတီကၠးကီု၊ ဍုင်ဂမၠိုင် (ဟွံသေင်မ္ဂး) တွဵုရးဒေသဂမၠိုင်တအ် ညိဓဝ်ဟွံပါ် ကဆံင်ပရေင် ဍုင်ကွာန်မွဲသာ် ပ္ဍဲဘာဂမၠိုင် ကေုာံ ဂကောံပရေင်ပညာတၞဟ်ဟ်တအ် စွံအဓိကတုဲ ညံင်သဂွံတြးဏာ လိက်လလောင်တြးဝွံမာန် ညံင်သဂွံပံက်ထ္ၜး သောင်ကလးအဓိပ္ပါယ်မာန် သာ်ဝွံ နူကဵုအသေမ်ဗလဳနာနာ ကုလသမဂ္ဂဂှ် ဟီုဗကန်ဏာ ကုဍုင်မလုပ်ဂကောံ ကုလသမဂ္ဂတအ် သီုဖအိုတ်ရ။

===နိဒါန်===

ပိုယ်မၞိဟ်တအ်ညးဂမၠိုင် သီုဖအိုတ် ဂုဏ်သိက္ခာမၞိဟ် မပါကၠုင် နူဂဝ်မိဂှ် တုပ်သၟဟ် ညးသ္ကအ်တုဲ အခေါင်အရာဂမၠိုင်ဝွံ တးပဲါထောအ်ဟွံဂွံ သ္ဒးပစၟတ်သမ္တီ ညးသ္ကအ်၊ ရန်တၟအ်ကဵု အခေါင်ဗၠးၜး အခေါင်မနွံကဵုဗဗွဲဓဝ် အခေါင်ၜိုဟ်လလမ်တအ်ဂှ် ဒှ်တမ်သဇိုင်မူလ ဂကောံမၞိဟ်ပိုယ်တအ်ရ။ လတူမဟွံပကာကဵု အခေါင်အရာမၞိဟ်ဂှ် မဒှ်ပူဂိုလ် စင်ခြင် ခိုဟ်ပရေအ် ဟွံလေပ် ဒှ်မၞိဟ် မနွံလက်သန် ရုန်မဵုကြမ်ကြ ပလီုပလာ် ဗွိုင်မၞိဟ်ကီုတအ်ဂှ် ဒစဵုဒစးတုဲ တၞဟ်န ဂွံကလိဂွံ အခေါင်ဟီုဂး ဗၠးဗၠးၜးၜးကီု၊ သွက်ဂွံအခေါင် နွံဓဝ်ပတှ်ေ နွံရှ်ေသှ်ေသၠးပွးကီု၊ သွက်ဂွံဗၠးၜးတိတ် နူအရာမဖေက်ဂၟံက် ကေုာံ ကၠောဝ်ဗျဵုတဟင်တအ်ဂမၠိုင်အိုဿီုကီု အတိုင်မၞိဟ်ပိုယ်တအ် ရန်တၟအ်လဝ် သၠုင်အိုတ် ဂကောံမၞိဟ် ခိုဟ်တၟိုဟ်ၜိုဟ်သြိုဟ်မွဲ ဂွံမံက်ဂတဝ်ဂှ် ဂိုင်စွံလဝ် တင်ရန်တၟအ် သၠုင်အိုတ်ဟေင်ရ။ စကာအဝဵုတုဲ အုပ်ဓုပ်ဒၟံင် မဟွံမဲကဵုသၞောတ်ဝ် ကေုာံ ဍဵုဍိုက်ဒၟံင် မဟာဇန်ဂမၠိုင်တုဲ နကဵုမဟာဇန်ဂမၠိုင် လက္ကရဴအိုတ် ဂၠံင်ဍာန်ဟွံမဲတုဲ ဒးတဝ်စၞေဟ်ပၠန်ဂတး ညံင်ဟွံဒှ်အာဂှ် ဒးရှ်ေသှ်ေ အခေါင်အရာမၞိဟ်တုဲ ဒစဵုဒၞာလဝ် နကဵု သၞောဝ်ဥပဒေ မွဲထေက်။ မွဲဍုင်ကဵုမွဲဍုင် ညံင်သဂွံသၠုင်ပတိုန် ပရေင်ဇၞော်မောဝ် ကၠောအ်က္ဍ ဍုက်ကေဝ် ဆာန်ကၟိန် ညးသကအ်ဂှ် ဒှ်တင် မနွံပၟိက် မွဲဍာံဍာံရ။ ရးနိဂီု မလုပ်ဂကောံကုလသမဂ္ဂတအ် ညးဂမၠိုင်ဝွံ ဒးနွံဓဝ်ပတှ်ေ ရှ်ေသှ်ေ သဇိုင်အခေါင်အရာမၞိဟ်တမ်မူလ၊ င္ၚုဟ်မးမၞိဟ် ကေုာံ သိက္ခာမၞိဟ်၊ အခေါင်တုပ်သၟဟ် အကြာမၞိဟ်တြုဟ် ကဵု မၞိဟ်ဗြဴတအ်ဂှ် သ္ပဗဓာန်လဝ် လိက်ကသုက် ပဋိဉာဉ်ကုလသမဂ္ဂတုဲ ပ္ဍဲအကြာ အခေါင်သၠးပွးဂှ် သွက်ဂွံသၠုင်ပတိုန် သန္နိဌာန် သဂွံသၠုင်ပတိုန် ပရေင်မၞိဟ် ကေုာံ ဘဝကဆံင်မၞိဟ် သဂွံတဴတက်ရောင်။ ရးနိဂီု မလုပ်ဂကောံကုလသမဂ္ဂတအ် ပံင်တောဲကဵု ဂကောံကုလသမဂ္ဂတုဲ သ္ဒးကဵုကတိပါင် သွက်ဂွံသၠုင်ပတိုန်ကဆံင် အခေါင်အရာမၞိဟ်ဂမၠိုင် ကေုာံ သဇိုင်အခေါင်ဗၠးၜးတအ် အတိုင်မွဲဂၠးတိ သွက်သဂွံဒ္ဂေတ်ဗက်ရပ်စပ်အာမာန်ဂှ် ဒးဂစာန်ကၠောန်ရောင်။ လတူ အခေါင်အရာမၞိဟ် ကေုာံ အခေါင်ဗၠးၜးဂှ် ညံင်သဂွံကၠိုဟ်ကေတ်မွဲစွံမာန်တုဲ အတိုင်မကဵုလဝ်ကတိပါင်ဟေင် သဂွံဗမံက်အာရုပ်ရဴဂှ် ဒှ်တင်ပၟိက်ဇၞော်အိုတ်ရ။ ဇၟာပ်မၞိဟ်၊ ဇၟာပ်ဂကောံတအ်လေဝ် လတူလိက်လလောင်တြးတအ်ဂှ် စှ်ေစိုတ်တုဲ အတိုင်မွဲဂၠးတိ စပ်ကဵုအခေါင်အရာဂမၠိုင် ကေုာံ အခေါင်ဗၠးၜးဂှ် ရှ်ေသှ်ေတုဲ ဗတောန်ကဵုပညာ၊ ကဵုလညာတ်တုဲ လွဳပရာအာကီု၊ ကောန်ညးဍုင်ကွာန် မနွံဒၟံင် ပ္ဍဲဒေသရးနိဂီု ကောန်ဍုင်ကောန်ဂကောံကုလသမဂ္ဂ ကေုာံ ပ္ဍဲကဵုဒေသ ဗွိုင်ဍုင်ဂမၠိုင်တအ်ဂှ် ဒးယိုက်ဒိုက် အခေါင်အရာနာနာ ကေုာံ အခေါင်ဗၠးၜးတအ် သွက်သဂွံစိုပ်တရဴမာန် နူကဵုကဆံင်ဍုင် စဵုကဵု ကဆံင်ဂၠးတိမာန် သ္ဒးပတိတ်ဇြဟတ် လွဳပရာအာ ဗွဲမအံင်ဇၞး နကဵုတင်ရန်တၟအ် အခေါင်အရာမၞိဟ်ဝွံ ဒှ်တိုင်ခဳ သွက်မၞိဟ် ပ္ဍဲအလုံလိုက်တုဲ နူကဵုအသေမ်ဗလဳနာနာ ကုလသမဂ္ဂဝွံ လလောင်တြးဏာ လိက်လလောင်တြး အခေါင်အရာမၞိဟ်ဂၠးတိရ။ 

===အခေါင်အရာမၞိဟ်ဂမၠိုင်===
'''ပိုဒ် ၁''' <br>
ကောန်မၞိဟ်သီုဖအိုတ်ဂှ် သၠးကၠုင်ဂဗ္ဘ နဒဒှ် မၞိဟ်မဗၠးၜး ကေုာံ မနွံကဵု သိက္ခာ ကေုာံ အခေါင်အရာ မတုပ်သၟဟ်။ ကောန်မၞိဟ်တအ်ဝွံ ဒှ်သတ်မနွံကဵုပါရမဳ မစင်ခြင် ဟိုတ်ဖိုလ်၊ ဓဝ်သမ္တီတုဲ ညးမွဲကုမွဲ ထေက်ကဵုသ္ဒးဆက်ဆောံ ရေင်သကအ် နကဵုမေတ္တာစိုတ် ညံင်ကောဒေအ်အရင်။

'''ပိုဒ် ၂''' <br>

ဇၟာပ်မၞိဟ် ကလိဂွံလဝ် အခေါင်အရာ ကေုာံ ဗၠးၜးသီုဖအိုတ် အတိုင် မချူဗမံက်ထ္ၜးလဝ် ပ္ဍဲကဵု လိက်လလောင်တြးဝွံ နမသက်ကု ပါ်ခြာ ဟိုတ်နူကဵု ဂကူ မပ္တံကဵု ဗဳဇ၊ အသာ်၊ လိင်၊ အရေဝ်၊ ဘာသာ၊ ပရေင်ဍုင်ကွာန် ဟွံသေင်မ္ဂး လညာတ်၊ ကောန်ဍုင် ဟွံသေင်မ္ဂး ဂကောံမၞိဟ်တမ်မူလ၊ ဒြပ်ရတ်၊ သၠးဂဗ္ဘ နကဵုကဆံင်အလံင်တၞဟ်ခြာတအ်ရ။ သအာင်နူဂှ်ပၠန် နမဒုင်သဇိုင် ကုပရေင်ဍုင်ကွာန်၊ ပရေင်သၞောဝ် ဟွံသေင်မ္ဂး ရးနိဂီု၊ ဗွိုင်ဒေသ မနွံကဵု အခေါင်သၠးပွး၊ အခေါင်ပကင်ရင်ဇကုအပိုင် ဟွံသေင်မ္ဂး မနွံပဒတဴ သၟဝ်ဍုင်မကလိဂွံလဝ် အဝဵုကၞောတ်အထောတ်တအ်တုဲ ပါ်ထောအ် ကဆံင်မၞိဟ်တအ် ဟွံဂွံ။  

'''ပိုဒ် ၃''' <br>

ဇၟာပ်မၞိဟ် ကလိဂွံ အခေါင် သွက်ဂွံ ဂျိုင်၊ ဗၠးၜး ကေုာံ ဂီုကၠီုပူဂိုလ်။ 

'''ပိုဒ် ၄''' <br>

သက္ကုမၞိဟ် သ္ဒးဒုင်ရပ် ပဍိက် ဟွံသေင်မ္ဂး ဘဝပၠက်၊ ကမၠောန်မရပ်ပဍိက် ကေုာံ ပရေင်သွံရာန်ဍိက် နကဵု ဗီုပြင်လဵုဒှ်ဒှ် သ္ဒးကၟာတ်လဒဵု။ 

'''ပိုဒ် ၅''' <br>

သက္ကုမၞိဟ် သ္ဒးဒုင် ပျဲပျာံ ဟွံသေင်မ္ဂး ဍဵုဍိုက်၊ မဟွံဗဗွဲကုကောန်မၞိဟ် ဟွံသေင်မ္ဂး မဆက်ဆောံ ဟွံသေင်မ္ဂး မကဵုဒုဟ်ဒန် ညံင်သိက္ခာမၞိဟ် ဂွံဇြစှ်ေ။ 

'''ပိုဒ် ၆''' <br>

ဇၟာပ်မၞိဟ် ဒၞာဲလဵုဟွံဟီု လတူဂၠးတိဏအ် နွံအခေါင် သွက်ဂွံဒုင်ပစၟတ်သမ္တီ နဒဒှ် ကောန်သၞောဝ်ဥပဒေ။

'''ပိုဒ် ၇''' <br>

မၞိဟ်အိုတ်သီု ဒှ်ကဆံင်တုပ် အတိုင်သၞောဝ်ဂှ် တုဲပၠန် ဟွံမဲ ကုအရာမရပ်စပ်တၞဟ်ခြာ၊ အတိုင်သၞောဝ်မနွံဂှ် သ္ဒးကလိဂွံ ပရေင်စဵုဒၞာတုပ်။ မၞိဟ်အိုတ်သီုဂှ် နွံအခေါင်တုပ်သၟဟ် သွက်ဂွံစဵုဒၞာ ပ္ဍဲအရာမဒးဒုင်ရပ်စပ်တၞဟ်ခြာ၊ မဒးဒုင်ဒစဵုဒစး အတိုင်မဗမံက်ထ္ၜးလဝ် ပ္ဍဲလိက်လလောင်တြးဏအ် ကေုာံ အရာမဒးဒုင်ရပ်စပ်တၞဟ်ခြာ နကဵုနဲတၞဟ်သအာင်ဂမၠိုင်။ 

<!--

'''ပိုဒ် ၈''' <br>

ဇၟာပ်မၞိဟ် ယဝ်ရ ဒးဒုင်ဖံက်ပလီု အခေါင်အရာသဇိုင် မဇိုန်ဏှင်လဝ် အတ်ိုင်သဇိုင်ဒက်ပတန်သၞောဝ် (ဟွံသေင်) နကဵုသၞောဝ်ဥပဒေ အပ္ဍဲဍုင်မ္ဂး နကဵုရုင်သၞောဝ်ဓဝ်ရးနိဂီု ဒးကဵုပရေင်စဵုဒၞာ မင်မွဲအာ စဵုကဵုစိုပ်တရဴရောင်။ 

'''ပိုဒ် ၉''' <br>

မၞိဟ်အလဵုမွဲလေဝ် သ္ဒးဒုင်ရပ် နကဵုဗဗွဲဓဝ်ဟွံသေင်ကီု ဒက်ချုက်လဝ်ကီု၊ သ္ဒးဒုင်ဗက်ပတိတ် နူဍုင်ကီု သ္ပဟွံဂွံရ။ 

'''ပိုဒ် ၁၀''' <br>

ဇၟာပ်မၞိဟ် အခေါင်နွံသွက်ဂွံဒုင်စသိုင်တုပ်သၟဟ် ပ္ဍဲအရာကဠင် ဖျေံဂဗုတ် နူကဵုရုင်သၞောဝ်ဓဝ်သၠးပွး ဟွံဗက်မုက်မွဲမွဲလ္ပာ် နွံကဵုပရေင်တပ်တးဂှ်တုဲ အခေါင်နွံ တာလျိုင်နွံ သွက်ဂွံစဵုဒၞာအာ ဂဗုတ်မဖျေံလဝ်ဖျေံသ္ဂုတ်သွာတ် အပ္ဍဲအရာစောဲလဝ် အမှုဂဗုတ် လတူညးဂှ်ရောင်။ 

'''ပိုဒ် ၁၁''' <br>

ဇၟာပ်မၞိဟ် ဒးဒုင်စောဲစပ်လဝ် အမှုဂဗုတ်ဝွံ သွက်ဂွံကလေင်ဒုင်သှ်ခလေဝ် အမှုဂဗုတ် မဒုင်စောဲလဝ်ဂှ် မဒးနွံကဵု တင်ဒုင်လျိုင် အိုဿီုတုဲ စဵုကဵု ရုင်သၞောဝ်ဓဝ်မဟာဇန်ညးဍုင်ကွာန်ဂှ် အတိုင်ဥပဒေ ကလိလောန်ဒုဟ်ဒန် နွံရောင် ဟွံဂွံဖျေံဏီမ္ဂး ယြဴပူဂိုလ်ဝွံ ဒုဟ်ဟွံမွဲရောင် ဒးဒုင်သ္ပစၟတ်သမ္တီရ။ အခိင်ကလိလောန်ဒုဟ်ဂှ် နကဵုဥပဒေအပ္ဍဲဍုင်ကီုဒှ်၊ ဥပဒေဍုင်နာနာကီုဒှ် ခၞံဗဒှ်လဝ် ဥပဒေပ္ဍဲအရာဂှ် ဟွံမွဲမ္ဂး ညးအလဵုမွဲလေဝ် ဒုဟ်ဟွံမွဲရ။ ယဝ်ရနူကဵု ရုင်သၞောဝ်ဓဝ် ကဵုဒုဟ်မွဲမွဲသာ်မ္ဂး ၜက်ၜေတ်နူကဵုဒုဟ် မဒးကဵုထေက်တုဲ ကဵုဟွံဂွံ။ 

'''ပိုဒ် ၁၂''' <br>

ညးအလဵုမွဲလေဝ် ဟွံဂွံဒးဒုင်လုပ်ပထုဲ ပ္ဍဲအရာကိစ္စ အခေါင်အရာသၠးပွးပူဂိုလ်၊ ကၟိန်သ္ၚိ၊ သ္ၚိဌာန် သဵုကဵု လိက်ကဵုပြင်နင်တအ် (ဝါ) ဟွံမွဲကဵုသၞောဝ်မွဲသာ် ဍိုက်ဟရိုက် အရာဂုဏ်သိက္ခာ ကေုာံ စရာဲဂုဏ် ညးမွဲမွဲရ။ ယဝ်ရ လုပ်ပထုဲသာ်ဏအ်မ္ဂး ယြဴပူဂိုလ် ဒးဒုင်ဂှ် နကဵုဥပဒေ အခေါင်စဵုဒၞာ ဒးနွံရောင်။ 

'''ပိုဒ် ၁၃''' <br>

ဇၟာပ်မၞိဟ် အပ္ဍဲပယျဵုဒၞက်ကၟိုန်ဍုင်ဇကု မတန်တဴဂှ် ဗွဲမသၠးပွး အခေါင်အာကၠုင်ဆုဲပြံင်မံင်စံင် တန်တဴနွံရောင်။ ဇၟာပ်မၞိဟ် သီုမပါလုပ်ဍုင်ဇကု မတန်တဴကီု၊ ဍုင်လဵုဟွံဟီု အခေါင်စဍးတိတ် ကေုာံ အခေါင်ကလေင်စဴဍုင်ဇကု ဒးနွံ ရောင်။ 

'''ပိုဒ် ၁၄''' <br>

ဇၟာပ်မၞိဟ်ဝွံ သွက်ဂွံဗၠးနူ ပရေင်ဍဵုဍိုက် သ္ပမာန်ကြံကြတုဲ ယဝ်တန်တဴ ပ္ဍဲဍုင်ဇကု ဟွံဂွံမ္ဂး အခေါင်အာတ်ဇူဒီုဍုင်သ်အာင် ဒးနွံရောင်။ အမှုဂဗုတ် ဟွံဆေင်ကဵုပရေင်ဍုင်ကွာန် ဗီုပြင်ဒစဵုဒစးကဵု ရန်တၟအ် ကေုာံ မူသဇိုင်နူကုလသမဂ္ဂတုဲ အမှုမဒးဒုင်စောဲလဝ်ဂှ် အခေါင်စကာ အတိုင်ပိုဒ် (၁) လတူတေံ အခေါင်ဟွံဂွံရ။ 

'''ပိုဒ် ၁၅''' <br>

ဇၟာပ်မၞိဟ် အခေါင်ဒုင်ဂိုင်ကေတ် ကောန်ဍုင်မွဲဍုင် နွံရောင်။ ညးအလဵုမွဲလေဝ် ပရေင်ဒှ်ကောန်ဍုင်ဇကုဂှ် ဒးဒုင်ရုပ်သီထောအ် ဟွံမွဲဗဗွဲဓဝ်ဂှ် ဟွံဒးဒုင် သီုကဵု အခေါင်အရာ ဇကုပြံင်လှာဲကောန်ဍုင်ဂှ် ကယျာန်တးပဲါကၠေအ် ဟွံဂွံရ။ 

'''ပိုဒ် ၁၆''' <br>

ဇၟာပ်မၞိဟ်စိုပ်အဝဲ မၞိဟ်တြုဟ် မၞိဟ်ဗြဴ ဟွံဟီု ဒုင်သဇိုင်ကဵု ကောန်ဍုင် ဟွံသေင်မ္ဂး သာသနာရှ်ေသှ်ေတုဲ ဟွံမွဲကဵုပိုင်ခြာ အခေါင်အရာ သ္ပမ္ၚဵုထပ်တဲ ကေုာံ ပတန်ကၟိန်သ္ၚိ နွံရ။ ပ္ဍဲအရာသ္ပမ္ၚဵုထပ်တဲကီု၊ နကဵုတြုဟ်ဗြဴ အခိင်ပံင်မံင်မွဲစွံကီု၊ အခိင်ပြး ပါ်ဂၠံင်ညးသ္ကံကီု အခေါင်အရာဒးနွံရောင်။ အလံင်တြုဟ် ကေုာံ အလံင်ဗြဴ သီုၜါလ္ပာ်တအ် နကဵုဆန္ဒသၠးပွးဟေင် အခေါင်သ္ပမ္ၚဵုထပ်တဲ နွံရ။ ကၟိန်သ္ၚိဝွံ ဒှ်သဇိုင်သဘာဝဂကောံမၞိဟ်မွဲတုဲ အခေါင်ဂွံဒုင်စသိုင် ပရေင်မင်မွဲစဵုဒၞာ နူကဵုပ္ဍဲဂကောံမၞိဟ် ကေုာံ နူကဵုကၟိန် ဍုင်နွံရောင်။ 

'''ပိုဒ် ၁၇''' <br>

ဇၟာပ်မၞိဟ် နကဵုဇကုမွဲဓဝ်ကီု၊ ပံင်ဖက်ကဵုညးတၞဟ်တအ်ကီု အခေါင်ပိုင်ပြဳကပေါတ်ကညောတ် ပိုန်ဒြပ်တအ် နွံရ။ ကပေါတ်ဒြပ်ဇကု ပိုင်ပြဳလဝ်ဂှ် ညးအလဵုမွဲလေဝ် သီဗ္ၜောဝ်ကေတ်ဏာ ဟွံဂွံရ။ 

'''ပိုဒ် ၁၈''' <br>

ဇၟာပ်မၞိဟ် အခေါင်ကူချပ်စင်ခြင်သၠးပွး၊ အခေါင်ပါ်ပဲါဗၠေတ်ဒး ကေုာံ အခေါင်ရှ်ေသှ်ေနွံရ။ အခေါင်အရာတအ်ဏံဝွံ သာသနာရှ်ေသှ်ေ ဟွံသေင်မ္ဂး ဓဝ်ပတှ်ေတအ် အခေါင်ပြံင်လှာဲသၠးပွး၊ နကဵုပူဂိုလ်မွဲကီုဒှ်၊ ပံင်ကောံကဵုညးဂမၠိုင်ကီုဒှ် သာ သနာဇကုရှ်ေသှ်ေ ဟွံသေင်သာ်ဂှ် ဓဝ်ပတှ်ေတအ်ဂှ် ဂတညးဍုင်ကွာန်ဂမၠိုင်ကီုဒှ်၊ တၞဟ်ခြာကီုဒှ် အခေါင်ပတိုန်ထ္ၜး ဗွဲမသၠး ပွး၊ အခေါင်စကာ၊ အခေါင်ရှ်ေသှ်ေ ကေုာံ အခေါင်ဒက်ပတန်တအ် ပါလုပ်ရ။ 

'''ပိုဒ် ၁၉''' <br>

ဇၟာပ်မၞိဟ် ပရေင်သၠးပွး လညာတ်ပါ်ပဲါ ကေုာံ ဓမံက်ထ္ၜးတအ် အခေါင်နွံရ။ အခေါင်အရာတအ်ဏံဝွံ ဟွံမွဲကဵုပထုဲပလီုမွဲသာ် ဗွဲမသၠးပွး အခေါင်လညာတ်ပါ်ပဲါတအ်ကီု၊ တင်နင်ပရိုင်တအ်ကီု ကူချပ်စင်ခြင်တအ်ဂှ် နူကဵုပရိုင်မဳဒဳယျာမွဲမွဲကဆံင် ဟွံမွဲကဵုပယျဵု ဒၞက်မွဲသာ် အခေါင်လ္ၚတ်ဂၠိုက်ဂၠာဲ၊ အခေါင်ဒုင်ဂိုင်ကေတ် ကေုာံ အခေါင်တရးတအ် ပါလုပ်ရ။ 

'''ပိုဒ် ၂၀''' <br>

ဇၟာပ်မၞိဟ် အခေါင်ကောံဓရီု ဗွဲမၜိုဟ်သြိုဟ် ကေုာံ အခေါင်ဒက်ဂကောံတအ်ဂှ် ဗွဲမသၠးပွး ဒးနွံရောင်။ အပ္ဍဲဂကောံမွဲမွဲ ဂွံပါလုပ်ဂှ် အတိုင်ပၟိက်စိုတ်ဇကုဟေင် ပါလုပ်ဂွံတုဲ ညးမွဲလေဝ် ကဵုဇြဟတ်ဒရိုဟ်ဟွံဂွံရောင်။ 

'''ပိုဒ် ၂၁''' <br>

ဇၟာပ်မၞိဟ် ပ္ဍဲဂကောံအလဵုအသဳဍုင်ဇကုတအ်ဂှ် တိုက်ရိုက်ကီုဒှ်၊ နူကဵုမၞိဟ်စၞး ဇကုရုဲစှ်လဝ်မွဲကဆံင်ကီုဒှ် အခေါင် ပါလုပ်ရေင်တၠုင် နွံရ။ ဇၟာပ်မၞိဟ် ဂွံဒှ်မၞိဟ်ယိုက်ဂၠေင်တာလျိုင် အပ္ဍဲဍုင်ဇကုဂှ် နွံကဵုအခေါင်အရာ တုပ်သၟဟ်ညးသ္ကံရ။ အဝဵုအာဏာ အလဵုအသဳပကင်ရင်ရးနိဂီုဝွံ ဒုင်သ္ဇိုင်ကဵု လတူဆန္ဒညးဍုင်ကွာန်တအ်ရ။ ဇၟာပ်မၞိဟ်အခေါင်စုတ်မာဲ တုပ်သၟဟ်နွံတုဲ နကဵုသၞောတ်မာဲမၞုက်ကီုဒှ်၊ နကဵုတုပ်သၟဟ်ကုသၞောတ်ဂှ်ကီုဒှ် နကဵုအခိင်ပိုင်ခြာမွဲမွဲ ကၠောန်ဗဒှ်ကဵုတုဲ ဒးဓမံက်ထ္ၜး ဆန္ဒတအ် ပ္ဍဲပေဲါရုဲမာဲရောင်။ 

'''ပိုဒ် ၂၂''' <br>

ဇၟာပ်မၞိဟ် နကဵုကောန်ဂကောံပရေင်မၞိဟ်မွဲ အခေါင်ဒုင်စသိုင် ပရေင်ဘဝမၞိဟ် ဂီုကၠီုနွံတုဲ ပရေင်ရုန်ဂစာန်ကောန်ဂကူ၊ ပရေင်ပံင်ကောံရေင်တၠုင်ကုဍုင်ဂၠးကဝ်တအ်ဂှ် ဗွဲမကိတ်ညဳကဵု ဂကောံမၞိဟ်ဍုင်ဇကု ကေုာံ တမ်ရိုဟ်တုဲ ရေင်တၠုင်အာ ပရေင်ဖောအ်ဗြေဝ် သၠးပွးဂုဏ်သိက္ခာ ကေုာံ စရာဲဍာ်ဒကေဝ်ပူဂိုလ်ဂှ် ဟွံမွဲဟွံတုဲ သီုကဵု ဒးရေင်တၠုင်အာ ပရေင်ပိုန်ဒြပ်၊ ပရေင်မၞိဟ် ကေုာံ အခေါင်အရာယေန်သၞာင်တအ် ဒးနွံရ။ 

'''ပိုဒ် ၂၃''' <br>

ဇၟာပ်မၞိဟ် အခေါင်ကၠောန်ကမၠောန်၊ အခေါင်ဂၠာဲကမၠောန်ဇကု ဒးဂၞပ်စိုတ်၊ အကာဲအရာဗွိုင်ကမၠောန် ဇကုဒးဂၞပ်စိုတ်တအ် ဒးနွံတုဲ သီုကဵု ဂွံဒုင်စသိုင် နူကဵုဘဝ ကမၠောန်ဟွံမွဲတအ်ရ။ ဇၟာပ်မၞိဟ် ဟွံဒးဒုင်ပရေင်ပါ်ခြာ မွဲသာ် သွက်ကမၠောန်တုပ်သၟဟ် င္ၚုဟ်မးဒးတုပ်သၟဟ် အခေါင်ဒုင်စသိုင် နွံရ။ ဇၟာပ်မၞိဟ် ကၠောန်ကမၠောန် သွက်ဘဝဂွံတန်အာ မၞုံကဵုဂုဏ်သိက္ခာမၞိဟ် သွက်ပူဂိုလ်ဇကု ကေုာံ ကၟိန်သ္ၚိပူဂိုလ်ဇကုတအ် တင် ဒုင်လျိုင်မၞုံကဵုဗဗွဲဓဝ် မကြိုက်တန်ကဵုင္ၚုဟ်မး အခေါင်ဒုင်စသိုင် နွံရ။ ကာလနွံကၠုင်ပၟိက်မ္ဂး အခေါင်ဂွံဒုင်စသိုင် ပရေင်မင်မွဲ မင်မွဲရံင်စံင် ပရေင်မၞိဟ်တအ် ဒးနွံရောင်။ ဇၟာပ်မၞိဟ် ဗွဲမတုပ်သၟဟ်ကဵု ပရူပရာ အခိင်ကၠောန်ကမၠောန် ကေုာံ အခေါင်ဒုင်စသိုင် သြန်ဂိတု၊ စၟတ်သမ္တီလဝ် အခိင် ဇူကမၠောန်ဂှ် အခေါင်ဇူလၟောဝ် ကေုာံ အခေါင်ဇူကမၠောန်တအ် ဒးနွံရ။ 

'''ပိုဒ် ၂၄''' <br>

ဇၟာပ်မၞိဟ် ဗွဲမတုပ်သၟဟ်ကဵု ပရူပရာ အခိင်ကၠောန်ကမၠောန် ကေုာံ အခေါင်ဒုင်စသိုင် သြန်ဂိတု၊ စၟတ်သမ္တီလဝ် အခိင် ဇူကမၠောန်ဂှ် အခေါင်ဇူလၟောဝ် ကေုာံ အခေါင်ဇူကမၠောန်တအ် ဒးနွံရ။ 

'''အပိုဒ် ၂၅''' <br>

ဇၟာပ်မၞိဟ် စၞစ၊ ဂၠိက်ယာတ်၊ သ္ၚိဌာန်၊ ဝဳဝတ်ယဲ ကေုာံ မၞုံပၟိက် သီုမပါမံင် ထံက်ပင်ပရေင်မၞိဟ်၊ ပရေင်ထတ်ယုက် ကေုာံ သွက်မံင်တန်တဴအာ ဗွဲမၜိုဟ်သြိုဟ်မာန် ပရေင်အဆံင်အလံင်မၞိဟ် ဗွဲမရုမ်ဂပ် အလဵုပူဂိုလ်ဇကု ကေုာံ ကၟိန်သ္ၚိပူဂိုလ် ဇကု အခေါင်ဒုင်စသိုင် နွံရ။ တုဲပၠန် ပရေင်ဂယိုင်လမျီုဟွံမာန်တအ် ဒှ်ကၠုင် မပ္တအ် ကမၠောန်ဟွံမွဲ၊ ပရေင်ထတ်ယုက်ဟွံပေင်၊ အဝဲဟွံဍိုက်ပေင်၊ ဒှ်ဗြဴကၟဲာ၊ မၞိဟ်အာယုက်ဇၞော် (ဝါ) ပ္ဍဲအကာဲအရာ အလဵုဇကု ဇကုတန်တဴ ဟွံမွဲမ္ဂး တင်ဒုင်လျိုင် ပရေင်ဂီုကၠီုဘဝတအ် အခေါင်ဒုင်စသိုင် နွံရ။ ပရေင်မင်မွဲတၟေင် ဘဝမိယာဲ ကေုာံ ဘဝကောန်ၚာ် ကေုာံ ပရေင်ရီုဗင်တအ် အခေါင်ဒုင်စသိုင်နွံရ။ သ္ပမ္ၚဵုထပ်တဲလုပ် သၞောဝ်ကီုဒှ်၊ ဟွံလုပ်သၞောဝ်ကီုဒှ် သွက်ကောန်ၚာ်ဒှ်ကၠုင်မၞိဟ်သီုဖအိုတ် ဒးကဵုပရေင်မင်မွဲရံင်စံင်တုပ်သၟဟ်ရောင်။ 

'''ပိုဒ် ၂၆''' <br>

ဇၟာပ်မၞိဟ် အခေါင်ဗ္တောန်ပညာ နွံရ။ ပရေင်ဗ္တောန်ပညာဝွံ အောန်အိုတ် ကဆံင်ပညာမူလဂှ် ဟွံဒးကဵုင္ၚုဟ်မးရ။ ပညာကဆံင်မူလဂှ် ဟွံဗ္တောန်မံင်ဟွံဂွံရ။ ပညာကွတ်စက်ကွတ်တဲ ကေုာံ ပညာကွတ်ဂယိုင်လမျီုတအ် မၞိဟ်ဂမၠိုင်ဗ္တောန် မာန်တုဲ ပညာကဆံင်သၠုင်ဂှ် ဒုင်သဇိုင်ကဵုစရာဲဍာ်ဒကေဝ်တုဲ သီုဖအိုတ် ကဆံင်တုပ်သၟဟ် ဒးဂွံရောင်။ ပညာဝွံ ဒးပတဝ်က္ဍိုပ်ကဵု မၞိဟ်တအ် စရာဲမၞိဟ် သဂွံဍိုက်ပေင် ဖောအ်ဗြေဝ်တိုန်ကီု ကေုာံ အခေါင်အရာမၞိဟ် ကေုာံ သဇိုင်အခေါင်သၠးပွးတအ်ရောင်။ ပရေင်ပညာဝွံ အပ္ဍဲကဵုအကြာရးနိဂီုဂမၠိုင်၊ အကြာဂကူဂမၠိုင်၊ အကြာဘာသာသာသၞာဂမၠိုင် သွက်ဂွံထိင်ဒဝ်အာ ပရေင်ကၠိုဟ်ခၠင်၊ ပရေင်အေင်ဒုင် ကေုာံ ပရေင်ဆာန်ကၟိန်တုဲ ဒးသၠုင်ပတိုန် ကမၠောန်ထိင်ဒဝ် ပရေင်ၜိုဟ်လလံ အတိုင်ကုလသမဂ္ဂ မချဳဒရာင်ကၠောန်ၜိုတ်မံင်တအ်ဂှ်ရောင်။ ပ္ဍဲမိမတအ်ဝွံ အခေါင်အရာနွံ ပ္ဍဲအရာ ပရေင်ရုဲစှ်ေပညာ သွက်ကောန်ဇာတ် ညးတအ်ရောင်။ 

'''ပိုဒ် ၂၇''' <br>

ဇၟာပ်မၞိဟ် အပ္ဍဲဘဝယေန်သၞာင် ဂကောံမၞိဟ်ဂှ် အခေါင်ပါလုပ်သၠးပွး ရေင်တၠုင်မာန်၊ အခေါင်ဒုင်စသိုင်ပညာအနုသုခမ သၠးပွးနွံ၊ ပရေင်တဴတက်ပညာသိပ္ပံ ကေုာံ ဂုဏ်ဖဵုသွဟ်တအ်ဂှ် အခေါင်ပါ်ပရအ်ဒုင်စသိုင် နွံရ။ ဇၟာပ်မၞိဟ် နကဵုညာဏ်ပညာဇကု အခေါင်ဖန်ဗဒှ်ပတိတ်တၟိ နူကဵုပညာသိပ္ပံကီုဒှ်၊ နူကဵုလိက်ပတ်ကီုဒှ်၊ နူကွတ်ပညာနုသုခမကီုဒှ် နွံတုဲ ကသပ်ပညာကဵု ကပေါတ်ကညောတ် ကၠောန်ပတိတ်လဝ်ဂှ် ဂွံအခေါင်စဵုဒၞာရောင်။ 

'''ပိုဒ် ၂၈''' <br>

ဇၟာပ်မၞိဟ် အခေါင်သၠးပွး ကေုာံ အခေါင်အရာဓမံက်ထ္ၜးလဝ် ပ္ဍဲလိက်လလောင်တရးဏံ ယဝ်ရ မိက်ဂွံဓမံက်ပတိုန်ထ္ၜးမ္ဂး အတိုင်သၞောတ်ပရေင်မၞိဟ် ကေုာံ သၞောတ်ပရေင်ဆက်စၠောံဍုင်ဂၠးကဝ် ဒးနွံရ။ 

'''အပိုဒ် ၂၉''' <br>

ဇၟာပ်မၞိဟ် ဍာ်ဒကေဝ်ဇကုဂှ် ဗွဲမသၠးပွး ဂွံဖောအ်ဗြေဝ်တိုန်ပေင်င်မာန် တာလျိုင်နွံ ပ္ဍဲဂကောံမၞိဟ်တအ်ရ။ ဇၟာပ်မၞိဟ် စကာသုင်စောဲ အခေါင်အရာဇကု ကေုာံ အခေါင်သၠးပွးတအ်ဂှ် ဒးသ္ပသမ္တီ ရှ်ေသှ်ေ အခေါင်အရာ ကေုာံ အခေါင်သၠးပွး ညးတၞဟ်ကီု၊ ပ္ဍဲဂကောံမၞိဟ် ဒဳမဝ်ကရေဇြဳဝွံ နွံပၟိက်မဒှ်ပ္ဍဲဗဗွဲဓဝ် ဒ္ဂေတ်ပဋိပတ်ပူဂိုလ်၊ ဂွံဗပေင်ကဵု ပရေင်ၜိုဟ်လလံကောန်ညးဍုင်ကွာန် ကေုာံ ပရေင်ပိုန်ဒြပ်ဂွံဒှ်တိုန်တအ်ကီု၊ အတိုင်ဥပဒေစၟတ်သမ္တီ ပိုင်ခြာလဝ်ဂှ် အခေါင်စကာဒုင်စသိုင် နွံရ။ အခေါင်အရာတအ် ကေုာံ အခေါင်သၠးပွးတအ်ဝွံ ရန်တၟအ် ဒစဵုဒစးကဵု ကုလသမဂ္ဂတအ်ကီု၊ သဇိုင်မူလ အခေါင်အရာမၞိဟ်တအ်ကီုတုဲ ကၠောန်သ္ပဟွံဂွံရ။ 

'''ပိုဒ် ၃၀'''<br>

သွက်ဍုင်မွဲဍုင်ကီုဒှ်၊ သွက်မၞိဟ် မွဲဂကောံကီုဒှ်၊ သွက်ပူဂိုလ်မွဲကီုဒှ်၊ အခေါင်အရာ ကေုာံ အခေါင်သၠးပွး မပါလုပ်မံင် ပ္ဍဲလိက် လလောင်အခေါင်အရာမၞိဟ် အလုံလိုက်မွဲဏံ ရန်ကဵုဂွံလီုလာ်အာကီု၊ ရန်ကဵုမွဲမွဲသာ်တုဲ နကဵုအလဵုဇကု ကံက်နုက်တိတ်အဓိပ္ပါယ်မရေဝ် နူကဵုလိက်လလောင်ဏံတုဲ စကာပ္ဍဲဒၞာဲတၞဟ်မွဲမွဲဂှ် သ္ပဟွံဂွံရ။

==နိဿဲ==
