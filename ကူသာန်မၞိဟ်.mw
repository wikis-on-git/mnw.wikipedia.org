လိက်ပရေၚ်ဝွံ ဒှ်လိက်ပရေၚ် ချူကၠာဲလဝ်ပရူ  ပရေၚ်ကူသာန်မၞိဟ် (ပွမသွံရာန်မၞိဟ် နဒးဒှ်ဗၞိက်) အဓိပ္ပါယ် UN မပံက်လဝ်ရ။ လိက်ပရေၚ်ဝွံ ဒှ်လိက်ပရေၚ်နူလိက်အုပ် '''လညာတ်တၞောဝ်သၟတ်တၟိ''' မဒှ်ရ။ 

== အဓိပွါယ်ကူသာန်မၞိဟ် ကုလသမဂ္ဂပံက် ==
ရန်တၟအ်ကဵုသွက်ဂွံပတိတ်ပရဲ လတူမၞိဟ်မွဲမွဲတုဲ
* ပွမဘပလ
* နနဲအဓမ္မ ပွမသ္ပအနိုၚ်အပိုၚ်
* တံၚ်ရပ်မၞိဟ်တုဲ ပွမအာတ်သြန်
* ပွမဒ္ဂေတ်လီကေတ်
* ပွမသုၚ်စောဲအဝဵုအာဏာ ဗၠေတ်ကဵုဒၞါဲ
* တီကေတ် တၚ်ဍိုန်လျမၞိဟ်တုဲ ပွမရေက်ကးကေတ် လ္တူအခေါၚ်ခိုဟ်

သွက်ရဂွံကလိဂွံတၚ်တုပ်စိုတ် နူညးမအုပ်ဓုပ်တုဲ မပ္တံပွမကဵုၚုဟ်မး(ဝါ)ပွမကဵု ဂုဏ်ဖိုလ်မွဲမွဲကီု နနဲဂၠိုၚ်ကဵုသာ် စန်ဒက် သီကေတ် နကဵုဗီုပြၚ်ပလံၚ်၊ ပွမပြံၚ်လှာဲ၊ ပွမကဵုဒါန်၊ ပွမ ဒုၚ်တဲ၊ ပွမခြိုၚ်စွံလဝ်တံသီုဖအိုတ်ပါလုပ်ကီုရ။

== ပရေၚ်ကူသာန်မၞိဟ်ဝွံ ဒှ်ဂဗုတ်ရာဇာ၀တ် ==
ပရေၚ် ကူသာန်မၞိဟ်ဝွံ ''ဖံက်ပကဝ် အခေါၚ်အရာမၞိဟ်၊အခေါၚ်သၟာကမၠောန်သၟးဟွံက ဂဗုတ်ရာဇာဝတ်လေဝ်ဒှ်မံၚ်''ကီုရ။ အတိုၚ်လိက် ကုလသမဂ္ဂ မစၞောန်ထၜးလဝ်ဂှ် ပရေၚ်ကူသာန်မၞိဟ်ဝွံ နကဵုဂကောံတတ်ကၠောံ ရးဍုၚ်တအ် ''ဒှ်ဖံက်ပကဝ် ဂကူဂဗုတ်ရာဇာ၀တ်''ရ။

မၞိဟ်မွဲမွဲဝွံ ကၠောန်ပရေၚ်ကမၠောန် ကူသာန်မၞိဟ် ဗွဲတၟေၚ်
# ကူသာန် ကောန်ၚာ်သၟတ်ဂမၠိုၚ်ကီု
# မၞိဟ်ဗြဴဂမၠိုၚ်တံကီုဂှ် ညံၚ်ဂွံဗတိုက်သ္အးထောံတုဲ 
လ္တူမၞိဟ်ဖံက်ပကဝ် ဂကူဂဗုတ် ကိစ္စဏံဂှ် ညံၚ်ဂွံကေတ်အရေဝ်မဒှ်ရ။

== ဟိုတ်တမ်ရိုဟ် မၞိဟ်ဂွံဒးဒုၚ်ကူသာန် ==
* ဗဟုသုတ အောန်တုဲ ဟွံကၠိုဟ်ခၠၚ်
* ပွမဝါတ်ဂါတ် ဒိုက်ဂတ်
* ပွမစၟဳစ မိက်ဂွံမံၚ် ဘ၀ခိုဟ်
* ပွမ ဟွံတီညာတ် ဖိုလ်ပရေံ ဆက်တောဲကြဴမဒှ်ကၠုၚ်
* မၞိဟ်တံ လောဘဇၞော်တုဲ ဟွံစွံၚုဟ်မးကဵု ဂုဏ်သိက္ခာမၞိဟ် အခေါၚ်အရာသၟာကမၠောန်
* သွက်ရ ဂွံကလိဂွံ ဇြဟတ်ကမၠောန် ၚုဟ်မးတန်တန်
* သွက်ဂွံ ပ္တိတ်ကေတ် ပရဲဂၠိုၚ်ၚ်

== ပွမစကာကမၠောန် ဗွဲအဓမ္မ ==
အတိုၚ်ပိုဒ်အရေဝ် ဥပဒေ စၟတ်(၂၉) ဂကောံ '''သၟာကမၠောန်ရးဍုၚ်ဂမၠိုၚ် (ILO)''' မဒုၚ်လဝ်တဲဝွံ ''ဒးဒုၚ်စကာကမၠောန်ဗွဲအဓမ္မဟီုဂှ်'' ဟိုတ်(သွက်) ဂွံကဵုဒုဟ် ပ္ဍဲမၞိဟ်မွဲမွဲနွံတုဲ
# ဘပလတုဲ ကဵုကၠောန်ကမၠောန် (ဝါ)
# ကဵုယိုက်ဂၠေၚ် တာလျိုၚ်ကမၠောန်နာနာ ဗွဲအဓမ္မ ဟွံကၠောန်ဟွံဂွံ ဒးဒုၚ်ကၠောန်တံမဒှ်ရ။
မၞိဟ်ဒးဒုၚ်စကာ ကၠောန်ကမၠောန်ဂှ် ''စိုတ်ဆန္ဒညး ဟွံပါ''မွဲသာ်ကီုလေဝ် ''ဒးဒုၚ်ကၠောန်ဏာကမၠောန်''တံဂှ်မဒှ်ရ။
ဍုၚ်မပါလုပ် ထပက်လဝ် စၟတ်တဲတံဝွံ နကဵုသၞောဝ် ကောန်ဂကောံ ''သမဂ္ဂ သၟာကမၠောန်ရးဍုၚ်ဂမၠိုၚ်''မ္ဂး ပိုဒ်ဂလာန် ဥပဒေ စၟတ်(၂၉) 
''ပရေၚ်စကာကမၠောန် ဗွဲအဓမ္မ မနွံဂၠိုၚ်ကဵုသာ်တံ ဒှ်မာန်မ္ဂး ညံၚ်ဂွံအိုတ်အးအာ ပ္ဍဲကဵုအခိၚ်ကာလဂၠေံဂၠေံ ဗွဲပြဟ်ဏံမာန် ဒးဗတိုက်သရိုဟ်သ္အးထောံ'' ဏောၚ်ဂှ် တာလျိုၚ်နွံမံၚ်သီုဖအိုတ်ရ။
== ဥပမာစဵုဒၞါ ကူသာန်မၞိဟ် ဍုၚ်သေံ ဘဳအဳ ၂၅၅၁ ==
ပၞောဝ်ကဵု ဥပဒေဍုၚ်သေံ ပရေၚ်စဵုဒၞါ ဗတိုက်ပလီု ကူသာန်မၞိဟ် ဘဳအဳ ၂၅၅၁ ဂှ်မ္ဂး ကမ္မတဳစဵုဒၞါ ဗတိုက်ပလီု ကူသာန်မၞိဟ် ဘဳအဳ ၂၅၅၁ ဂှ်မ္ဂး ကမ္မတဳစဵုဒၞါ ဗတိုက်ပလီု ကူသာန်မၞိဟ် (နဘာသာသေံ ကမ္မတဳ ပဝ်ခဝ်မဝ်) ဂှ် နအလဵုဇကု ဂအုပ်၀န်ဇၞော် က္ဍိုက်ပ်တုဲ ၀န်ဇၞော်ဂမၠိုၚ် ပါလုပ်ဒက်လဝ် ဂကောံမွဲကီုရ။
* ပွမကူသာန်သွံရာန် မဆေၚ်စပ်ကဵုလိၚ်
* ပွမစကာမၞိဟ် နဒဒှ်ဍိက်
* သ္ပအနိုၚ်အပိုၚ်(ကေတ်ဇၞးကဵုဇြဟတ်)တုဲ စကာမၞိဟ် သွက်ဂွံအာတ်စ
* ပွမစကာကမၠောန် နနဲအဓမ္မ
* သွက်ဂွံ သွံအဝယ်ခန္ဓကာယမွဲဒကုတ်မွဲဒကဴတုဲ ဒးဒုၚ်သ္ပအနိုၚ်အပိုၚ်ကဵုဒှ်ကီု၊ အလဵုဇကုတုပ်စိုတ်တုဲ ကၠောန်ကဵုဒှ်ကီု ပွဏံဂှ် နကဵုသၞောဝ် ဥပဒေ ဘဳအဳ ၂၅၅၁-မ္ဂး ဒးစဵုတာဒၞာရောၚ်။ 
== နကဵုသၞောဝ် ဥပဒေဏံမ္ဂး ==
မၞိဟ်ကလိလောန် ဖံက်ပကဝ်ဂဗုတ် ကူသာန်မၞိဟ်မ္ဂး ဒးဒုၚ်သ္ၚိစာတ်(ထံၚ်) သ္ပပ္တံနူ (၄) သၞာံ စဵုကဵုစိုပ်(၁၀)သၞာံ (ဝါ) ဒဏ်သြန် ဒ္စါံလက်ၜါတ် စဵုကဵုၜါကိုဋ် ၜါတ်<br>

ယဝ်ကလိလောန်ဂဗုတ် မၞိဟ်မၞုံအာယုက် အကြာ (၁၅)သၞာံ လ္တူကဵု သၟဝ် (၁၈)သၞာံမ္ဂး ဒးဒုၚ်သ္ၚိစာတ် နူ(၆)သၞာံ စဵုကဵုစိုပ် (၁၂) သၞာံ (ဝါ) ဒဏ်သြန် မွဲကိုဋ်ၜါတ် စဵုကဵုစိုပ် ကိုဋ်ပန်လက်<br>

ယဝ်ကလိလောန် ဂဗုတ် မၞိဟ်အာယုက် သၟဝ် (၁၅)သၞာံ (ဝါ) ဒဏ်သြန် မွဲကိုဋ်တြဴလက်ၜါတ် စဵုကဵုစိုပ် ပိကိုဋ် ၜါတ်။

== ဆက်တောဲဖဵုကြဴ ဒးဒုၚ်ကူသာန်မၞိဟ် ==
* ဒးဒုၚ်ပ္ဍဵုပ္ဍိုက် မဆေၚ်စပ်ကဵု ကာယကေုာံစိုတ်
* မဆေၚ်စပ်ကဵု လိၚ်ဂှ် ပွမဒးဒုၚ် ပလီုပလာ် ဟွံမွဲကဵုဗဗွဲဓရ် ကေုာံပွမဒး ဒုၚ်စကာ နဒဒှ်ဗြဴစရာဲဍုၚ်
*ဒးဒုၚ်သပိုတ် ဆက်စၠောံကဵု မၞိဟ်ဂမၠိုၚ်တုဲ ပွမဒးဒုၚ် ခြိုၚ်စဵုဗိုၚ်လဝ် 
*ပွမဒးဒုၚ်ကၠေၚ်
*ပွမဟွံဂွံဒုၚ်စသိုၚ် တ္ၚဲဇူကမၠောန်၊ တ္ၚဲကၟာတ်ကမၠောန်
*နနဲအဓမ္မ ပွမဒးဒုၚ်စကာ သုၚ်စောဲ ဂဥုဲဗ္ၜူမာဲ
*ယဲမလေပ်ကၠောအ်ထၞာန် မဆေၚ်စပ်ကဵု ယဲအေတ်၊ ယဲဗၠာဲ (ယဲတံၚ်ကိုဋ်) ကေုာံ ယဲတဳဗဳတံ ကၠောံဒှ်ကၠုၚ်
*ပရေၚ်ထတ်ယုတ်ဟွံခိုဟ်ကီုရလေဝ် အခေါၚ်သွက်ဂွံဇူတဴဟွံမွဲ 
*ပွမအာစိုပ်ဒဒှ်ဘဝဍိက် ဘဝခတှ်
*ပွမဒးဒုၚ်စကာကမၠောန် နနဲအဓမ္မ
*ပွမဆဵုဂဗကုဘဲအန္တရာဲလမျီု

== ဖိုလ်ပရော မဆေၚ်စပ်ကဵု ကူသာန်မၞိဟ်ဂမၠိုၚ် ==

* ဂဗုတ်ရာဇာဝတ် ပွမကတဵုဒှ်ဂၠိုၚ်တိုန်ကၠုၚ်
* ပရေၚ်ထတ်ယုတ်မၞိဟ်တံ ယုက်ဒေက်စှေ်ကၠုၚ်
{{DEFAULTSORT:ကူသာန်မၞိဟ်}}
[[Category:!Main category]]
[[Category:ပရေၚ်မၞိဟ်]]
