= မ္ၚဵုအခိၚ်က္တဵုဒှ်မၞိဟ် =
ကျာ်ဇၞော်အ္စာ ဘဒ္ဒန္တသဳလဝန္တမဟာထေရ်ဝွံ "ကုသဵုပြဲဟေၚ်ကၠုၚ်စဳရေၚ် ပြုပြေၚ်ပရေၚ်ကံခၞံဗဒှ်ဘဝ" ပ္ဍဲသက္ကရာဇ် ၁၂၉၂ သၞာံ၊ဂိတုဖဝ်ရဂိုန် (၁၀) မံက်၊ တ္ၚဲသိုက် အခိၚ်နူဂယး (၉) နာဍဳ ကဵု (၃၀) ဗဳဇနာဂှ် နူကဵုဂၠံသြိုဟ် နာဲဆော မိဣပု သွက်ဂွံဒတုဲဖဵု ဒၟံၚ်လောကတုဲ သၠးဂဝ်ဂၞဴပဋိသန္ဓိတုဲ ဂွံညာတ်ဆဵုမုက္ခဝါ မိကဵုမၜါရ။ လၟောဝ်ကျာ်ဇၞော်အ္စာဝွံ ပၞောဝ်ကဵုကောန်မွဲမိ ၄ တၠဂှ် ဒှ်ကောန်ရတ်ဇၞော်အိုတ်ရောၚ်၊ မိမၜါ ခုတ်ကဵုလဝ်ယၟု "မာံအံၚ်ဃေန်" မဒှ်ရောၚ်။
