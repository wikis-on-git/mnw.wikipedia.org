'''အလဵုအသဳညဳသၟဟ်ဂကူဂမၠိုင်''' ({{lang-en|National Unity Government}}) ဂှ် ဒှ်အလဵုအသဳပကာန် ကၟိန်ဍုင်ပံင်ကောံဗၟာ မစဒက်ပတန်လဝ် ပ္ဍဲဨပြဳ ၁၆၊ ၂၀၂၁ မဒှ်တ္ၚဲကမြာပ်သၞာံဂှ် နကဵု [[ကမ္မတဳ မပစၞး စၠတ်ထဝ်ကၟိန်ဍုင်]]ရ။ အလဵုအသဳဂှ် ဗွဲကိုပ်ကၠာ ဒက်ပ္တန်လဝ် နကဵု မၞိဟ်စၞး သီုဖအိုတ် ၁၅ တၠ၊ ဦးဝင်းမြင့် ညးမဒုင်ကြိုင်လဝ် နကဵုဒပ်ပၞာန်ဂှ် ဆက်ဒှ် သမ္မတ၊ ဒေါ်အောင်ဆန်းကြည် ညးမဒုင်ကြိုင်လဝ် နကဵုဒပ်ပၞာန်ဂှ် ဆက်ဒှ် ညးမကဵုကသပ်ကၟိန်ဍုင်တုဲ သၟေဟ်တအ်ဂှ် အမာတ်နူကဵု ဗော်အေန်အေဝ်ဒဳ ကေုာံ က္ဍိုပ်သကိုပ် ကောန်ဍုင်အရင် နကဵုပူဂိုလ်ကီု သီုကဵု က္ဍိုပ်သကိုပ် ညးမထ္ၜးဆန္ဒတအ် ပါလုပ်ဒၟံင်ကီုရ။ အလဵုအသဳဂှ် နွံကဵု ဌာနဝန်ဇၞော် သီုဖအိုတ် ၁၁ ဌာန - ဌာနဝန်ဇၞော်ကာဍုင်သအာင်၊ ဌာနဝန်ဇၞော်ကာဒစဵုဒစး၊ ဌာနဝန်ဇၞော်ကာကၟိန်ဍုင်ဖေတ်ဒရေဝ်၊ ဌာနဝန်ဇၞော်မဖျေဟ်လၟေင်ကမၠောန်၊ ဘဏ္ဍာ ကေုာံ ဓလိုက်တမ်ရိုဟ်၊ ဌာနဝန်ဇၞော်စၟိန်ပြမာန် ကိစ္စပရေင်ရီုဗင်ကောန်မၞိဟ် ကေုာံ ဘယ်အန္တရာယ်၊ ဌာနဝန်ဇၞော်မပံင်တောဲ ရးနိဂီုနာနာ၊ ဌာနဝန်ဇၞော်ကာပညာ၊ ဌာနဝန်ဇၞော်ကာထတ်ယုက်၊ ဌာနဝန်ဇၞော်ပၟင်ပၟဲသယံဇာတ ကေုာံ ပွဳပွူသဘာဝ၊ ဌာနဝန်ဇၞော်ကာညးဗြဴ၊ သၟတ် ကေုာံ ကောန်ၚာ်။<ref>{{cite web |url=https://www.facebook.com/crph.official.mm/posts/153313873461259 |title=Formation of the National Unity Government |last= |first= |date=16.04.2021 |website=Committee Representing Pyidaungsu Hluttaw - CRPH, Official Facebook Page |publisher=Open |access-date=17.04.2021 |quote=}}</ref>


==နိဿဲ==
