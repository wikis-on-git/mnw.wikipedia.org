'''အလဵုအသဳညဳသၟဟ်ဂကူဂမၠိုင်''' ({{lang-en|National Unity Government}}) ဂှ် ဒှ်အလဵုအသဳပကာန် ကၟိန်ဍုင်ပံင်ကောံဗၟာ မစဒက်ပတန်လဝ် ပ္ဍဲဨပြဳ ၁၆၊ ၂၀၂၁ မဒှ်တ္ၚဲကမြာပ်သၞာံဂှ် နကဵု [[ကမ္မတဳ မပစၞး စၠတ်ထဝ်ကၟိန်ဍုင်]]ရ။ အလဵုအသဳဂှ် ဒုင်သဇိုင် ကုပဋိညာန် ဖေတ်ဒရေဝ်ဒဳမဝ်ကရေသဳ မပ္တိတ်လဝ် နကဵု ကမ္မတဳ မပစၞး စၠတ်ထဝ်ကၟိန်ဍုင် ပ္ဍဲကဵု ၃၁ မာတ် ၂၀၂၁ဂှ်ရ။ ဗွဲကိုပ်ကၠာ အလဵုအသဳဂှ် ဒက်ပ္တန်လဝ် နကဵု မၞိဟ်စၞး သီုဖအိုတ် ၁၅ တၠ၊ ဦးဝင်းမြင့် ညးမဒုင်ကြိုင်လဝ် နကဵုဒပ်ပၞာန်ဂှ် ဆက်ဒှ် သမ္မတ၊ ဒေါ်အောင်ဆန်းကြည် ညးမဒုင်ကြိုင်လဝ် နကဵုဒပ်ပၞာန်ဂှ် ဆက်ဒှ် ညးမကဵုကသပ်ကၟိန်ဍုင်တုဲ သၟေဟ်တအ်ဂှ် အမာတ်နူကဵု ဗော်အေန်အေဝ်ဒဳ ကေုာံ က္ဍိုပ်သကိုပ် ကောန်ဍုင်အရင် နကဵုပူဂိုလ်ကီု သီုကဵု က္ဍိုပ်သကိုပ် ညးမထ္ၜးဆန္ဒတအ် ပါလုပ်ဒၟံင်ကီုရ။ အလဵုအသဳဂှ် နွံကဵု ဌာနဝန်ဇၞော် သီုဖအိုတ် ၁၁ ဌာန - ဌာနဝန်ဇၞော်ကာဍုင်သအာင်၊ ဌာနဝန်ဇၞော်ကာဒစဵုဒၞာ၊ ဌာနဝန်ဇၞော်ကာကၟိန်ဍုင်ဖေတ်ဒရေဝ်၊ ဌာနဝန်ဇၞော်မဖျေဟ်လၟေင်ကမၠောန်၊ ဘဏ္ဍာ ကေုာံ ဓလိုက်တမ်ရိုဟ်၊ ဌာနဝန်ဇၞော်စၟိန်ပြမာန် ကိစ္စပရေင်ရီုဗင်ကောန်မၞိဟ် ကေုာံ ဘယ်အန္တရာယ်၊ ဌာနဝန်ဇၞော်မပံင်တောဲ ရးနိဂီုနာနာ၊ ဌာနဝန်ဇၞော်ကာပညာ၊ ဌာနဝန်ဇၞော်ကာထတ်ယုက်၊ ဌာနဝန်ဇၞော်ပၟင်ပၟဲသယံဇာတ ကေုာံ ပွဳပွူသဘာဝ၊ ဌာနဝန်ဇၞော်ကာညးဗြဴ၊ သၟတ် ကေုာံ ကောန်ၚာ်။<ref name=CRPH>{{cite web |url=https://www.facebook.com/crph.official.mm/posts/153313873461259 |title=Formation of the National Unity Government |last= |first= |date=16.04.2021 |website=Committee Representing Pyidaungsu Hluttaw - CRPH, Official Facebook Page |publisher=Open |access-date=17.04.2021 |quote=}}</ref>

==လဒက်ပတန်==
အလဵုအသဳညဳသၟဟ်ဂကူဂမၠိုင်ဝွံ ဒုင်သဇိုင် ကုလိက်ပဋိညာန်ဖေတ်ဒရေဝ်ဒဳမဝ်ကရေသဳ မပ္တိတ်လဝ် နကဵု [[ကမ္မတဳ မပစၞး စၠတ်ထဝ်ကၟိန်ဍုင်]] ပ္ဍဲကဵု ဂိတုမာတ် ၃၁၊ ၂၀၂၁ မလလောင်တြး ပ္ဍဲကဵုတ္ၚဲတွိုန်အတး ဂိတုဨပြဳ ၁၆၊ ၂၀၂၁။ ဒုတိယသမ္မတယာယဳ မန်းဝင်းခိုင်သန်း နကဵု ကမ္မတဳမပစၞးစၠတ်ထဝ်ကၟိန်ဍုင် မခပတိုန်လဝ်ဂှ် သ္ဂောအ်ဒှ် ဂဥုပ်ဝန်ဇၞော်ကၟိန်ဍုင်၊ ဦးဝင်းမြင့် ညးမဒးဒုင်ရပ်လဝ်ဂှ် ဂွံဆက်ဒှ် သမ္မတတုဲ ညးမဒးဒုင်ရပ်လဝ် ဒေါ်အောင်ဆန်းစုကြည်ဂှ် ဂွံဆက်ဒှ် ညးမကဵုကသပ်ကၟိန်ဍုင် ပၠန်ရ။<ref name=CRPH /><ref>{{cite web |url=https://www.myanmar-now.org/mm/news/6518 |title=ကြားကာလ အမျိုးသားညီညွတ်ရေးအစိုးရအဖွဲ့ ဖွဲ့စည်း |last=Myanmar Now |first= |date=16.04.2021 |website=Myanmar Now News|publisher=Open |access-date=17.04.2021 |quote=အမျိုးသားဒီမိုကရေစီအဖွဲ့ချုပ်အစိုးရ ပထမသက်တမ်းကုန်ဆုံးသည့် မတ် ၃၁ တွင် CRPH က တိုင်းရင်းသားလက်နက်ကိုင်ခေါင်းဆောင်များ၊ တိုင်းရင်းသားနိုင်ငံရေးပါတီများနှင့် ပူးပေါင်းကာ အစည်းအဝေးများ အကြိမ်ကြိမ်ကျင်းပခဲ့ပြီးနောက် ကြားကာလ အမျိုးသားညီညွတ်ရေးအစိုးရအဖွဲ့ကို သင်္ကြန်အတက်နေ့ (ဧပြီ ၁၆) တွင် ဖွဲ့စည်းနိုင်ခဲ့ခြင်းဖြစ်သည်။}}</ref>


==နိဿဲ==
