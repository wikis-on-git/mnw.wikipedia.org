'''မိဝေသဳဖျိုဝ်''' (ဗၟာ; မိဝေသီဖြိုး) ဂှ် ဒှ် ညးမတုဲလဝ် ဘာသၞောဝ်ဥပဒေ (Bachelor of Laws; LL.B.) တုဲ ဒှ်သၟာသၞောဝ်မွဲတၠ ပ္ဍဲ[[သဘင်မာဲ ကၟိန်ဍုင်ဗၟာ ၂၀၂၀|သဘင်မာဲ ကၟိန်ဍုင်ဗၟာ သၞာံ ၂၀၂၀]] ဂှ် လုပ်ပြိုင်မာဲ နဒဒှ် မၞိဟ်စၞးအလံင်အမာတ် [[ဗော်ညဳသၟဟ်မန်]] သွက်စၠတ်ထဝ်ကောန်ဂကူ ပ္ဍဲပွိုင်ဍုင်လှာဒကှ်၊ တွဵုရးဍုင်ကရေင်တုဲ ဒှ်သၟာပရေင်ဍုင်မန် မွဲရ။<ref name=MNA-9>{{cite news |title=ဘုရားသုံးဆူမြို့ အနီးတွင် MUP အမတ်လောင်း မိဝေသီဖြိုး သေနတ်ပစ်ခံရမှုကြောင့် သေဆုံး |url=https://www.mmpeacemonitor.org/306957 |access-date=29 June 2021 |work=MNA|date=9 June 2021}}</ref>ကြဴနူ [[ပၞာန်သီအဝဵု ဍုင်ဗၟာ ၂၀၂၁|ပၞာန်ထိင်အဝဵုဍုင်]] ပ္ဍဲဂိတုဖေဖဝ်ဝါရဳ ၁၊ သၞာံ ၂၀၂၁ဂှ်တုဲ ပရေင်ကလိုက်ကမဵုဇၞော်ကဵု ဒြဟတ်ကတဵုဒှ်ရ။ ဗွဲကြဴ ညးဒစဵုဒစးပၞာန် ဗွဲတၟေင် ညးမထံက်ဂလာန် ဗော်အေန်အေဝ်ဒဳ ကေုာံ [[အံင်သာန်သုကျဳ|ဒဝ်အံင်သာန်သုကျဳ]] တအ် ဒက်ပတန် ဒပ်စဵုဒၞာညးဍုင်ကွာန် မကော်ဂး (People's Defence Force - PDF (ပဳဒဳအေပ်) နဒဒှ် သွာင်ပၞာန် သွက် [[အလဵုအသဳညဳသၟဟ်ကောန်ဂကူ]] (National Unity Government – NUG) မဒှ်အလဵုအသဳ ပကာန် ကုအလဵုအသဳပၞာန်ရ။<ref>{{cite news |title=Can Myanmar’s New ‘People’s Defense Force’ Succeed? |url=https://thediplomat.com/2021/05/can-myanmars-new-peoples-defense-force-succeed/ |work=The Diplomat |author=Sebastian Strangio |date=6 May 2021}}</ref> ပဳဒဳအေပ် ဒပ်အလဵုအသဳအေန်ယူဂျဳဝွံ ဟိုတ်နူမပါ်ခတိုဟ်ဗုမ်၊ စံင်ဘာ၊ ဂစိုတ်မၞိဟ်တုဲ နဒဒှ် ဂကောံပကီုပရာပ်မွဲဂှ် အလဵုအသဳပၞာန် စၟတ်သမ္တီလဝ်ရ။<ref>{{cite news |title=Myanmar junta designates shadow government as 'terrorist' group |url=https://www.dw.com/en/myanmar-junta-designates-shadow-government-as-terrorist-group/a-57473057 |access-date=9 May 2021 |work=[[Deutsche Welle]] |date=8 May 2021}}</ref> နူစ ပဳဒဳအေပ် မကတဵုဒှ် ပ္ဍဲဒေသကျာ်ပိတုဲ ပရေင်ၜိုဟ်လလံ ပ္ဍဲဒေသအောန်ဗွဲမလောန်၊ ပရေင်ဒမၠဗတိုက်ဒြပ်ရတ်၊ ဂစိုတ်မၞိဟ်တအ် ကတဵုဒှ်ဒၟံင်တုဲ မိဝေသဳဖျိုဝ် ဟိုတ်နူ ဇကုမကေင်ဒှ်လဝ် အလံင်အမာတ် နူဗော်ညဳသၟဟ်မန်တုဲ ဒှ်ကၠုင်ဂဝိင် လတူပရေင်ဂီုကၠီုဇကုတုဲ ဟွံဂံင်တိက် ပ္ဍဲကွာန်တၟိ မဒှ်ကွာန်ဇကု မပဒတဴဒၟံင် ကရောမ်မိမဇကုတုဲ အာတိက် ပ္ဍဲဍုင်ကျာ်ပိရ။ ပ္ဍဲ ဂိတုဂျောန် ၈၊ ၂၀၂၁ တၞဟ်နဂွံအာ တိက် ပ္ဍဲဍုင်ကျာ်ပိ ဒဳတိတ်ကၠုင် နကဵုကွဳစက် ဆတိတ် နူကွာန်တၟိညိဂှ် မၞိဟ်လွပ်လွဟ် နကဵုကွဳလိုန်ဓာတ် ဒဳကၠုင်ကြပ်ပ်တုဲ ပန်စုတ်ပိတဲ၊ နကဵုဝပ် မဒးဒုင်ပန်လဝ်ဂှ် စုတိအာ ပ္ဍဲရုင်ဂဥုဲဍုင်ကျာ်ပိ ပ္ဍဲအခိင်သဝ်တ္ၚဲ ဒေသ ၁၉း၂၀ ရ။<ref name="MNA–9" />

==နိဿဲ==
