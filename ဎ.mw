[[File:Pallava Ddha.svg|thumb|Pallava ḍha|alt=Pallava Ddha.svg|100px]]
'''ဎ''' ({{Lang-en|ḍha; the fourteenth letter of the modern Mon alphabet}})ဂှ် ပၞောဝ်ကဵု ဗျည်မန် ခေတ်တၟိ (၃၅) မဂှ် ဒှ်အက္ခရ် မရနုက်ကဵု စှ်ပန်တုဲ ပ္ဍဲကဵုအရေဝ်မန် မၞုံရမ္သာင်ၜါၜါ ရမ္သာင်သာ ကဵု ရမ္သာင်ဇြိုင်ဂှ်မ္ဂး "ဎ" ဂှ် ဒှ်ဗျည်ရမ္သာင်ဇြိုဟ်တုဲ လုပ်လၟိဟ် ပ္ဍဲဂကောံဗျည်ဒုတိယ။ ရမ္သာင်မန် မွဲဂကောံမနွံပန်ပန်ဂှ် "ဎ" နွံ ပ္ဍဲဒၞာဲရမ္သာင်ပိ၊ ဣဏအ်ဂှ် "ဍ" သာ၊ "?" သာဇြိုဟ်၊ "ဎ" ဇြိုင်၊ "?" ဇြိုင်ဇြိုဟ်။ ဎ ဝွံ နကဵုမန်ခေတ်လၟုဟ် ပတိတ်ဒၟံင်ရမ္သာင် မတုပ်ကဵု ဓ တုဲ၊ တၞဟ်နမဂွံပါ် တၞဟ်ခြာမာန်တုဲ ကဵုလဝ်ယၟု (ဎကဒါ)ရ။ ဟိုတ်နူ ပတိတ်ရမ္သာင် မတုပ်ကဵု ဓ တုဲ၊ ဍ ဂှ် ပတိတ်ရမ္သာင်ၜါဂှ်ရ ဎ ဂှ် ဒၞာဲစကာ အောန်အာရ။ ကာလလ္ၚတ်ရံင် လၟေင်အက္ခရ်ဗြဟ္မဳ ကေုာံ ပလ္လဝတအ်မ္ဂး ဎ ဝွံ ဒှ်ဒၟံင် အက္ခရ်ရမ္သာင်ဇြိုင် ဍ ဂှ် ဂွံဆဵုကေတ်ရ။ ဟိုတ်ဂှ်ရ ဎ ဝွံ မန်ခေတ်လၟုဟ် ပတိတ်ဒၟံင် ရမ္သာင် မတုပ်ကဵု ဓ ဂှ် ဗၠေတ်ဒၟံင်ရောင် စှ်ေစိုတ်တုဲ ယဝ်ရ သၠာဲပတိတ်ရမ္သာင် နဒဒှ် ရမ္သာင်ဇြိုင်ဍမ္ဂး ဍ ဂှ် ဟွံဒှ်ဗျည် မပတိတ်ရမ္သာင်ၜါတုဲ ဍ ဂှ် ဒှ်ရမ္သာင်သာ ဎ မ္ဂး ဗျည်မန်လေဝ် လှဲလးဂၠိုင်တိုန်ရ။<ref>Bee Htaw Monzel (2018) Comparison of Mon and Pyu Writing Systems and Myittha Inscription pp. 38-39</ref> 

==ဝင်==
{| class="wikitable" cellpadding=4
|- bgcolor="#EEEEEE"
! အက္ခရ်ရုပ် အဳဂျပ် <br /> 
! အက္ခရ် ပရဝ်တဝ်-သေမိတိစ် <br /> ဎ
! အက္ခရ် ဗြဟ္မီ <br />ဎ
! အက္ခရ် ဂြန္ထ <br />ဎ
! အက္ခရ် မန်ခေတ်လၟုဟ် <br />ဎ
|--- align=center
|
| 
| [[File:Brahmi ddh.svg|20px]]
| [[File:Pallava Ddha.svg|20px]]
| <big>'''ဎ'''</big>
|}
အက္ခရ် "ဎ" ဝွံ နူတမ် ကၠုင်နူ အက္ခရ်ဂြန္ထ နူဒေသဍုင်အိန္ဒိယသၠုင်ကျာ ဗွဲမဂၠိုင်ကော်ခဴစ အက္ခရ်ပလ္လဝ နူအေဒဳ (၅-၆) ဗွဝ်ကၠံရ။ အက္ခရ်ပလ္လဝဂှ် စောန်ဆက်ကၠုင် နူအက္ခရ်ဗြဟ္မဳ။<ref>"[http://skyknowledge.com/pallava.htm Pallava script]" SkyKnowledge.com date=2010-12-30</ref>တမ်မူလ အက္ခရ်ဗြဟ္မဳဂှ် တၠပညာတအ် လညာတ်ဟွံတုပ် ရေင်သကအ်ကီုလေဝ် လညာတ် Georg Bühler မဟီုလဝ် ဒဒှ်ရ အက္ခရ်ဗြဟ္မဳ နူတမ် မကၠုင်နူသေမိတိစ် (Semitic)ရ။ အတိုင်လညာတ်ညးမ္ဂး ပ္ဍဲၜိုတ် ဘဳသဳ ၆ ဗွဝ်ကၠံဂှ် ဗဗၞးတအ် ကေတ်အက္ခရ်ဂှ်တုဲ ညံင်ဂွံကိတ်ညဳ ကုရမ္သာင်သံသကြိုတ် ကေုာံ ပြကြိုတ်ဂှ် ညးတအ် ဖန်ဗဒှ်လဝ်ရ။<ref>Cristian Violatti (14 Nov 2016) [https://www.ancient.eu/Brahmi_Script/ A ancient history Encyclopedia]; Brahmi Script</ref> လညာတ်တၠပညာ မပ္တံကဵု G.R. Hunter, S.R. Rao, John Newberry ကေုာံ Krishna Rao တအ် ညာတ်ကေတ် အက္ခရ်ဗြဟ္မဳဂှ် နွံအဆက်တမ် နူကဵု အက္ခရ်/သင်္ကေတအိန္ဒူ (Indus script/Indus symbol) ရ။ <ref>Salomon, Richard, [http://indology.info/papers/salomon/ On the Origin Of The Early Indian Scripts: A review Article Journal of the American Oriental Society 115.2 (1995), 271-279]</ref><ref>Rajat K Pal, [https://www.boloji.com/articles/10657/a-new-light-on-the-decipherment-of A New Light on the decipherment of Indus-Saraswati Script] Retrieved 19-09-2019.</ref>

==နိဿဲ==
<references/>

[[Category:!Main category]]
[[Category:BEHM]]
{{DEFAULTSORT:ဎ}}
{{Mon-alphabet}}
