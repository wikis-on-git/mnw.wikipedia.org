== ရုန်တၟံ ရုၚ်ရာမညနိကာယ ==
ကိုပ်ကၠာအိုတ် ၜိုန်ရရန်တၟံလဝ် ခါန်ကၞက်ပတိုန်ခမဳသၚ် သွက်သ္ဂောံဒှ်ပရေၚ်ဆက်စၠောံကၠောံဍကဵုတက္ကသိုလ် မဟာစူဠာလံၚ်ဃောန်-ဍုၚ်သေံကီုလေဝ် ရန်ကဵုကမၠောန်ဂကောံ အဓါန်မဂၠိၚ်သ္ၚောဲတုဲ သ္ဂောံပတန်ဏာ သၚ်ရုၚ်မွဲရ။

ရုၚ်ဟီုဂှ် ဒှ်ဌာန်ဒတန်ကေုာံကမၠောန် သ္ဂောံဒှ်အထံက်ပခိုၚ် သ္ဂောံဘိုၚ်ကၠောန်ကဵုဂကောံမဆေၚ်စပ်ကဵုရုၚ်တံဂှ်တုဲ ရုၚ်ကဵုကမၠောန်ရုၚ် ယဝ်နွံတဴမ္ဂး သ္ဂောံထိၚ်ဒဝ်မၚ်မွဲအာ တၚ်ဂၞၚ်ပရောပရာ တၞးလိက်မဂပ်ဝ်စၟတ်သမ္တီတံဂှ်ကီု သီုကဵုသ္ဂောံရေၚ်တၠုၚ်အာ သ္ဇိုၚ်ဝန်ကမၠောန်ဂကောံ မဆေၚ်စပ်တံဂှ်တံဂှ် လုကဴကာလ အဓါန်မဂၠိၚ်သ္ၚောဲမာန်ရောၚ် စှ်ေကေတ်စိုတ်ရဴသာ်ဝွံတုဲ ဒက်ပတန်လဝ်သၚ်ရုၚ် ပေၚ်အာမွဲသၞာံရ။ 

# တၞဟ်နသ္ဂောံရေၚ်တၠုၚ်သ္ဇိုၚ်ဝန်သၚ်ရာမညနိကာယ ဗွဲမဗဗွဲထေက်ကြိုက်
# တၞဟ်နသ္ဂောံဒှ်အထံက်ပခိုၚ်ကမၠောန် ဂကောံရာမညဓမ္မာစရိယ ကေုာံ ဂကောံရာမညနိကာယပရိယတ္တိ သီုကဵုဂကောံလစှ်ေ မဆေၚ်စပ်ကဵုဂကောံ (ၜါဂကောံ မသ္ဂးဗွဲလ္တူ)တံဂှ် ဗွဲမဗဗွဲထေက်ကြိုက်
# တၞဟ်နသ္ဂောံဒှ်ဌာနကမၠောန်ကုသၚ်ရာမညနိကာယဘုံသၟဝ်၊ ဘုံလဒေါဝ် (အာယုက် ၂၀-၄၀/ ၄၁-၆၀)။
# တၞဟ်နသ္ဂောံဖျေံလၟာ်လဂံါဇၟောဝ်ခေတ် ဂွံၜေတ်တိုန်ပရေၚ်ဆက်စၠောံ အပ္ဍဲဍုၚ်-မ္ၚးဍုၚ်။ 

== ဟိုတ်ရုၚ်ရာမညနိကာယဂွံက္တဵုဒှ်ကၠုၚ် ==
ပဟိုတ်နူကဵု ပရေၚ်ဆက်စၠောံ ဂကောံရာမညဓမ္မာစရိယကဵု တက္ကသိုလ်မဟာစူဠာလံၚ်ဃောန် ဍုၚ်သေံတုဲ နူဂကောံရာမညဓမ္မာစရိယ ကော်ကောံဓရီု ဌာနဒေါဝ်သာသနာ၊ ဍုၚ်မတ်မလီု ပ္ဍဲကဵုစၟတ်တ္ၚဲ (၂၉၊၀၁၊၂၀၁၈) ၁၃၇၉ မာဃ် (၁) မံက် အခိၚ်တ္ၚဲစေၚ် (၂:၀၀) နာဍဳရ။ ပ္ဍဲကောံဓရီုဝွံ သ္ပသ္ကိုပ်သ္ကကဵု ဥက္ကဌဇၞော် ကျာ်ဇၞော်အ္စာ ဥတ္တရ၊ ဒု-ဥက္ကဌ (၂) ကျာ်ဇၞော်အ္စာပါလရာမည၊ ဟိတဓရဇၞော် ကျာ်ဇၞော်အ္စာ စန္ဒောဘာသတုဲ သၚ်အ္စာလိက် ကေုာံသၚ်ရုၚ်ယာယဳ တြေံဗၞတ် (၁၀)ဇကုပြၚ် တိုန်စိုပ်ကၠုၚ်တုဲ သဳကၠဳဖျေံသ္ဂုတ်သွာတ် သွက်သ္ဂောံပံက် "ရုၚ်" ရ။<ref>[https://web.facebook.com/%E1%80%9B%E1%80%AF%E1%80%84%E1%80%BA%E1%80%9B%E1%80%AC%E1%80%99%E1%80%8A%E1%80%94%E1%80%AD%E1%80%80%E1%80%AC%E1%80%9A-Office-of-Ramonnyanikaya-2044033722501918/ https://web.facebook.com/Office-of-Ramonnyanikaya/]</ref> ရန်ကဵု သ္ဂောံဘိုၚ်ယိုက်ဂၠေၚ်အာ သ္ဇိုၚ်ဝန်ဂကောံရာမညဓမ္မာစရိယ၊ ရာမညနိကာယပရိယတ္တိ ကေုာံ သၚ်ရာမညနိကာယတံ နဲကဲဂွံစှ်ေသၞောတ်သၞောဝ် ပ္ဍဲကဵုသွာၚ်ကမၠောန် မထေက်ကြိုက်လ္ၚဵုတအ်ရ။ ပ္ဍဲကဵုကောံဓရီုဝွံ တၠဂုဏ်အ္စာဃောသက (လၟိၚ်) နဒဒှ်ဂအုပ်ရုၚ်၊ ကျာ်ဇၞော်အ္စာတေဇ (လ္ဂုၚ်) နဒဒှ် ဒု-ဂအုပ်ရုၚ် ခါန်ကၞာတ်ပတိုန်လဝ်ယာယဳ ဗွဲကိုပ်ကၠာရကျာ်။ 

နူကဵုကလိဂွံတၚ်သ္ဂုတ်သွာတ်တုဲဂှ် ပိုယ်ဍိက်သၚ်ဗွိုၚ်သၟဝ်တံ ကသေအ်ကၟဝ်ကေတ် မိဿဟာဲသဟဓရ်ကြပ်ပ်သ္ၚောဲသ္ၚောဲတံတုဲ ပ္ဍဲကဵုစၟတ်တ္ၚဲ (၀၈၊၁၂၊၂၀၁၈) သၞာံ ၁၃၇၉ မာဃ် (၈) စွေက်၊ အခိၚ်တ္ၚဲစေၚ်ဂှ် ထပ်ကောံဓရီု ပ္ဍဲဌာနကျာ်ဒေါဝ်သာသနာ ဍုၚ်မတ်မလီု မွဲဝါပၠန်ရ။ ပ္ဍဲကောံဓရီုဝွံ လၟိဟ်သၚ် (၁၉) ဇကု တိုန်စိုပ်တုဲ ပိုယ်ဍိက်တံ ကေတ်ထောံအခိၚ်ဖျေံဗီုပြၚ်တာလျိုၚ်ရုၚ် ပွိုၚ် (၂) နာဍဳ ၅၀ မိနေတ် ရ။ ပ္ဍဲကောံဓရီုဝွံ ဂအုပ်ရုၚ်ၜါဇကု ခါန်ကၞတ်လဝ် နူစဒက်ပတန်ရုၚ်ဂှ် သၚ်တိုန်စိုပ်တံ တုပ်စိုတ်ကလေၚ်သ္ပဒတန် သွက်ဂွံဆက်ယိုက်ဂၠေၚ်အာ ပွိုၚ်ၜါသၞာံကီု (ပေၚ်ၜါသၞာံမ္ဂး ရုဲစှ်မွဲဝါ) သီုကဵုပါ်ထောံတာလျိုၚ်ကမၠောန်ရုၚ်ကီုရ။ ပ္ဍဲကောံဓရီုလၟေၚ်ပထမဏံ သၚ်ကောန်ရုၚ် ဗၞတ် ၂၆ ဇကု ကံက်လဝ်စရၚ်သ္ပလဝ်စၟတ်သမ္တီရ။ ပၞောဝ်သၚ်ကောန်ရုၚ် (၂၆) ဇကုဂှ် သၚ် (၂၃) ဇကု ပါ်ပရအ်လဝ် သွက်ဂွံကေတ်အာ တာလျိုၚ်မဆေၚ်စပ်ကဵုကမၠောန်ရုပ် မပါ်ကရေက်လဝ် ဗီုပြၚ်ဒက်ပတန်ရုၚ် (၉) သွာၚ်တံဂှ်ရကျာ်။  

ရုၚ်ဝွံ သာ်လဵုသ္ဂောံခုတ်ကဵုယၟုရောဂှ် ပ္ဍဲကဵုကောံဓရီုလၟေၚ် (၁) တုဲတေံဂှ် ဟိုတ်နူပုစ္ဆာ က္တဵုဒှ်ကၠုၚ်လဝ်တုဲ ယၟုရုၚ်ဂှ် ညံၚ်ဟွံဂွံဗၠေဲအာ နူပၟိက်ဆန္ဒသၚ်ကမ္မတဳဗဟဵုတံ သၚ်ကောန်ရုၚ်တံ ပအပ်ကဵုတာလျိုၚ် ကုဂအုပ်ရုၚ် တၠဂုဏ်အ္စာဃောသကရ။ ဂအုပ်ရုၚ်သၟာန်ပၟိက်ဆန္ဒ ဥက္ကဋ္ဌ ကေုာံ ဟိတဓရ ဂကောံရာမညဓမ္မာစရိယ ဗဟဵု (၆) ဇကုတုဲ (၁) ဇကုဂှ် တုပ်စိုပ်ယၟု "ရုၚ်ရာမညဓမ္မာစရိယ"၊ ၅ ဇကုဂှ် တုပ်စိုတ်ယၟု "ရုၚ်ရာမညနိကာယ" ရ။ သၚ်ရုၚ်တံဂိုၚ်ကေတ်ပၟိက်ဆန္ဒ လ္ပာ်ဂၠိုၚ်တုဲ ယၟုမ္ဂး "ရုၚ်ရာမညနိကာယ"ဂှ်ဟေၚ် အလုံသၚ်ရုၚ်တံ သ္ဒသ္ပဏာဒတန်ရ။ ၜိုန်ရကော်ကဠိတ်ကဠောတ်မံၚ် ဂကောံသၚ်ရုၚ်ရာမညနိကာယကီုလေဝ် ဟိုတ်နူဒက်ပတန်လဝ် ဗီုပြၚ်"ဂကောံ" မွဲ ဟွံသေၚ်တုဲ ဗွဲမလုပ်ကဵုသၞောဝ်ဂှ် ချူတဴနကဵုယၟု "သၚ်ရုၚ်ရာမညနိကာယ" (ဝါ) "ရုၚ်ရာမညနိကာယ" ဟေၚ်ရကျာ်။  

== တာလျိုၚ်ရုၚ်ဂမၠိုၚ် ==

== နိဿဲ ==
