{{Multiple image
|background color=white
|image1=Elephant feces in the wildlife.jpg
|width1=192
|alt1=အိက် စိင်
|image2=Human Feces.jpg
|width2=160
|alt2=အိက် မၞိဟ်
|footer_background=white
|footer_align=center
|footer= ၜတ်ကၞာတ် ဗီုအိက်စိင် (ပါဲ) ကေုာံ အိက်မၞိဟ် (ပုင်)၊၊
}}

'''အိက် '''({{Lang-en|Fecer or faeces}})ဂှ် ဒှ်အရာကလောအ်ကလောအ် ဟွံသေင်မ္ဂး ကလောအ်ဍာ်ဍာ် မဒှ် စၞမစလဝ်တုဲ ဟွံလောဲလေင် ပ္ဍဲကဵုကြုတ်ဍောတ်၊၊ နူကြုတ်ဍောတ် စိုပ်ကြုတ်ဇၞော် စၟဂၞဴ (ဗက်တဳရဳယျာ) ပ္ဍဲကြုတ်ဇၞော်ဂှ် ကလေင်ဖ္ဍိုတ်ပ္တိတ်လဝ်ရ၊၊<ref name="tortora1">Tortora, Gerard J.; Anagnostakos, Nicholas P. (1987). ''Principles of anatomy and physiology'' (Fifth ed.). New York: Harper & Row, Publishers. p. 624. ISBN <bdi>978-0-06-350729-6</bdi>.</ref><ref name="ciba">Diem, K.; Lentner, C. (1970). "Faeces". ''in: Scientific Tables'' (Seventh ed.). Basle, Switzerland: CIBA-GEIGY Ltd. pp. 657–660.</ref> ပ္ဍဲအိက်ဂှ် ခမိက်မေတာဗဝ်လေတ် (metabolic waste) နွံဒၟံင်ညိညရ၊၊<ref name="tortora1" /> ဓါတ်မေတာဗဝ်လေတ်ဂှ် ဒှ်ဓါတ် မဖန်ဗဒှ်ကဵု ညံင်ဇဳဝ ဂွံချဳဓရာင်တုဲ ဒှ်အရာကိစ္စဇၞော် သွက်ဘဝဂွံဂျိုင်တန်တဴရ၊၊<ref name="tortora1" />

အိက်ဂှ် တိတ်ကၠုင် နူကဵု ကသိုင်အိက် ပ္ဍဲအခိင်အိက်ထောအ်ရ၊၊ 

အိက်ဂှ် စကာပဝါဲ ကေုာံ ပခိုဟ်ရှ်တိ သွက်ဂွံတဵုဗ္ၚဂွံရ၊၊ အိက် ဗွဲတၟေင် အိက်တိရစ္ဆာန်ဂှ် ကၠောန်ပ္ဍဲဒၞာဲသြိုင်ခၞံ ဂွံကီုရ၊၊ ပ္ဍဲကဵု ဂြန်ဂဥုဲလ္ၚဵုဂှ်လေဝ် စကာနွံကီုရ၊၊ သွက်မၞိဟ် တၞဟ်နမဂွံတီ ယဲဗီုလဵု နွံပ္ဍဲဇကုတုဲ ကေတ်အိက်ဇကုတုဲ လ္ၚတ်ကေတ် စၟဗက်တဳရဳယျာ နူကဵုအိက်ဇကုတုဲ တီကေတ်သွဟ်ယဲဇကုမာန်ရ၊၊

အိက် ဟီုဗီုဏအ် ညံင်ကဵု ဟွံယေန်သၞာင်တုဲ စၞးမဟီုဗီုမန်ဂှ် ဟီုဗီုပါဠိ အသုဘ ဟွံသေင်မ္ဂး တရဴဇၞော်၊ ဏမ်ဂှ် ပဿဴ ဟွံသေင်မ္ဂး တရဴဍောတ် ဗီုဏအ်လေဝ် နွံရ၊၊ ရံင် နကဵုအဓိပ္ပါယ် အရေဝ်ဝေါဟာရမ္ဂး ဥပမာ၊ အိက်သြန် သြန်မတိတ်ကၠုင် သြန်တမ်၊ အိက်ခတေက်၊ ဆုလှေက်က် မတိတ်ကၠုင် နူကဵုပွးဓဇက်ခတေက်တအ်ဂှ်တုဲ အိက်ဝွံ ဒှ်အရေဝ် မဟွံယေန်သၞာင်မွဲ ဟွံသေင်တုဲ ဒှ်အရာ မဂွံအဓိပ္ပါယ် မတိတ်ကၠုင် နူမွဲမွဲရ၊၊ 

==လက်သန်==
[[File:BearApplePoop.JPG|thumb|right|Fresh bear scat showing a diet of [[deer]]s]]
[[File:Mixedplasticbearpoo.jpg|thumb|right|Bear scat showing consumption of [[bin bag]]s in garbage]]

ဟိုတ် အိက် ဂွံဂွံသၟူ(ပသ)ဂှ် ဟိုတ်နူကဵု ပရေင်ချဳဓရာင် စၟဗက်တဳရဳယျာ၊၊ သၟူအမြာဲကြုတ်(Gut flora) ဂှ် ဖန်ဗဒှ် ပံင်ပကောံလဝ် မပ္တံကဵု indole, skatole, ကေုာံ thiols (sulfur-containing compounds), သီုကဵု သၟုဟ်ကျာ ဟာ်ဒရဝ်ဂျေန် hydrogen sulfide တအ်ရ၊၊ သၟူဆုတ်လေဝ် အရာမပံင်ပကောံလဝ် မတုပ် ကုအိက်ကီုရ၊၊ ဗွဲမဗဗွဲ ကုစၞမစဂှ် သၟူအမြာဲလေဝ် တၞဟ်ခြာမာန်ကီုရ၊၊

သၟူအိက် ပသပရအ်လောန်မ္ဂး ဟိုတ်နူကဵု မၞိဟ်ဂှ် ကတဵုဒှ်ယဲ ဟွံသေင်မ္ဂး ယဲမွဲမွဲကၠောအ်ဂွံလဝ် ဒှ်မာန်ကီုရ၊၊<ref>Curtis V, Aunger R, Rabie T (May 2004). "Evidence that disgust evolved to protect from risk of disease". ''Proc. Biol. Sci''. 271 Suppl 4 (Suppl 4): S131–3. doi:10.1098/rsbl.2003.0144.</ref>သၟူအမြာဲ ကောန်မၞိဟ် ဟွံဒးစိုတ် ဥပမာ သၟူအိက်ဂှ် ကောန်မၞိဟ်ဟွံသေင်တအ် ဒးစိုတ်လေဝ် ဒှ်မာန်ရ၊၊ ဥပမာ တိရစ္ဆာန် မစအိက်တအ် ဒးဂၞပ်သၟူဂှ်ရ၊၊

==ဂေဟဗေဒ (Ecology)==
[[File:Kasuar fg1.jpg|right|thumb|The [[cassowary]] disperses plant seeds via its feces ]]
[[File:Earthworm faeces.jpg|thumb|[[Earthworm]] feces aid in provision of minerals and plant nutrients in an accessible form ]]

ကြဴနူ တိရစ္ဆာန်မွဲ မစလဝ် စၞတုဲ၊ အရာသၟေဟ်စၞဂှ် ပတိတ်ထောအ် နူဇကုတိရစ္ဆာန်ဂှ် နဒဒှ်ခမိက်ရ၊၊ ၜိုန်ရ ပ္ဍဲအိက်ဂှ် ဒြဟတ်အေန်နာဂျဳ အောန်နူ အရာတိရစ္ဆာန်ဂှ် မစလဝ်ကီုလေဝ် ပ္ဍဲအိက်ဂှ် ဒြဟတ်အေန်နာဂျဳ နွံဒၟံင် တၟာဂလိုင်ဏီရ၊၊ ၅၀ ﹪ ဂှ် ဒှ်ဒြဟတ်အေန်နာဂျဳ မကၠုင်နူ စၞဍေဟ်မစလဝ်ဂှ်ရ၊၊<ref name=Campbell>''Biology'' (4th edition) N.A.Campbell (Benjamin Cummings NY, 1996) <nowiki>ISBN 0-8053-1957-3</nowiki></ref>ဟိုတ်ဂှ်ရ စၞမစပၠုပ် ပ္ဍဲဗုင် သီုဖအိုတ်ဂှ် ၜိုတ် ကဝက်ဂှ် ကလေင်ဂေတ်ကၠောအ်သှ်ေဒၟံင် ပ္ဍဲကဵုသၞောဝ်ဂေဟ (ecosystems)ရ၊၊ စၞနူအိက်တိရစ္ဆာန် ဗွဲမဂၠိုင်ဂှ် ကလေင်ဒှ် စၞ စၟဗက်တဳရဳယျာ ကေုာံ စၟစၟောန် မပ္တံကဵု စၟစင်စေဝ်၊ စၟအရုတ်တအ်ရ၊၊ နူဂှ်မွဲကဆံင် ဆက်စၠောအ်ဏာဂတဂှ်ပၠန်ရ၊၊<ref>Heinrich B, Bartholomew GA (1979). "The ecology of the African dung beetle". ''Scientific American''. '''241''' (5): 146–56.</ref>အိက်စၟစၟောန်လ္ၚဵုဂှ် ဒှ်စၞစ ညးတၞဟ်တအ်မွဲရ၊၊ အိက်ဂှ် နဒဒှ်စၞအဓိက ကုစၟစၟောန်တအ် သၟးဟွံသေင် သီုဒှ်အရာ သွက်ဂွံဖန်ဗဒှ် အရာစၞလာဲ ကုတိရစ္ဆာန်တၞဟ်တအ်လေဝ် နွံကီုရ၊၊ အရာဏအ်ဂှ် ညးကော်စ ကဝ်ပရဝ်ပါဂျဳယာ (coprophagia) ပ္ဍဲတိရစ္ဆာန်ဂကူဗွဲမဂၠိုင် ဂွံဆဵုကေတ်ရ၊၊ ဥပမာ ကောန်စိင် စအိက် မိဍေဟ် သွက်ဂွံဂွံ ဂၞဴဂွံကၠောန်ကမၠောန်၊၊ တိရစ္ဆာန်ဂကူတၞဟ် ဗီုကဵု ကၠဵု၊ ဗတာဲ ကေုာံ ကၞုဲတအ်လေဝ် ဗီုဂှ်ကီုရ၊၊

ပ္ဍဲကဵု အိက်ဂှ် မဆု မသၞေဝ်ဂမၠိုင်လေဝ် ဂွံဆဵုကေတ်ကီုရ၊၊ အရာမခိုဟ် သွက်တၞံဆု မၞုံကဵုသတ်တအ်ဂှ် သတ်ဍေဟ်တအ် ဂစေံစတုဲ ကၠေအ်အာ ဟွံသေင်မ္ဂး စိုပ်အာဒၞာဲတၞဟ်ရ၊၊ ဟိုတ်နူဂစေံစထောအ် မတအ် သတ်တအ်တုဲ တၞံတၟိတၟိ ဟွံတိုန် ပ္ဍဲဒၞာဲဇကုဂှ်တုဲ ဇကုဟွံဒး ပရအ်ကဵု ဝါဲကုတၞံတၟိတအ်ရ၊၊ တုဲပၠန် မတအ်ဂှ် စိုပ်အာဒၞာဲသ္ၚောဲသ္ၚောဲတုဲ နူကဵု အိက်ဂစေံမွဲကဆံင်ဂှ် တိုန်ပြးဒၞာဲတၞဟ်ရ၊၊ 

စၟစၟောန် မဂျိုင်တဴ နကဵုဇဳဝဂမ္စိုတ် မပ္တံကဵုအိက်၊ တၞးဆုချိုတ်ချိုတ် ဗီုကဵု ပကောတ်တိတအ်ဂှ် ပ္ဍဲအရာမစၠောအ်သံသာဇဳဝဂှ် ဒှ်အရာကိစ္စဇၞော်မွဲရ၊၊ ဍေဟ်တအ် စဇဳဝဂမ္စိုတ်တအ်ဂှ်တုဲ မတိတ်ကၠုင် နူဍေဟ်တအ်ဂှ် ဒှ်အာဝါဲ၊ တၞံဆုတအ် ကလေင်စ ဝါဲဂှ်တုဲ ကလေင်ဒှ် တၞးဆု သတ်ဆုပၠန်ရ၊၊ အရာဏအ်ဂှ် ညးကော်စ စက်သံသာဓါတုဇဳဝ (biogeochemical cycle)၊၊ တၞဟ်န တိဂွံနွံကဵုရှ်ဂှ် အိက်တအ် ညံင်ကလေင်စိုပ်တိပၠန်ဂှ် ကိစ္စဇၞော်ကွေဟ်ရ၊၊ အရာဏအ် ပ္ဍဲကဵုကောန်မၞိဟ်ဂှ် ဟွံဒှ် ဗီုဂှ်ရ၊၊ စၞဂှ် ကေတ်နူ ကွာန်ဂြိုပ် စိုပ်အာဍုင် မၞိဟ်စတုဲ အိက်ဂှ် ဟွံကလေင်စိုပ် ဒၞာဲမကၠုင် ကိုဟ်ဖဳဖျေဟ်ၜဳ ဟွံသေင်မ္ဂး ကြုင်ရ၊၊ 

==အိက် မၞိဟ်==
မၞိဟ်မွဲကုမွဲ ဟွံတုပ်ရေင်သကအ်ရ၊၊ မၞိဟ်လ္ၚဵု အိက်ထောအ် မွဲတ္ၚဲ ဂၠိုင်ကဵုအလန်၊ ဟွံသေင်မ္ဂး မွဲတ္ၚဲ မွဲအလန်၊ ၜါအလန်၊ ဟွံသေင်မ္ဂး ၜါတ္ၚဲ ပိတ္ၚဲ မွဲအလန် မြဴသာ်ဝွံ တၞဟ်ခြာတဴ ရေင်သကအ်အိုတ်ရ၊၊ 

အရာမအိက်ထောအ် ကောန်မၞိဟ်တအ်ဂှ် ဆေင်စပ်ဒၟံင် မစစၞ ကေုာံ ပရေင်ထတ်ယုက်ရ၊၊<ref>Stromberg, Joseph, [https://www.vox.com/2015/1/22/7871579/poop-feces ...Nine surprising facts about feces...], Vox, Friday, January 23, 2015</ref> အိက်မၞိဟ် ဗွဲဓမ္မတာမ္ဂး ဍိုန်တုဲ ဟွံကြံင်၊ ဒှ်ဒၟံင်လင်လင်ရ၊၊ လှေဟ် ကဵု အသာ်ဍာ်မိတ်တအ်ဂှ် ကၠုင်နူကလာပ်ရုပ်ဆီဗကေတ်ဂမ္စိုတ်ရ၊၊ <ref name=tortora1 /><ref name=ciba />

အိက်ကောန်ၚာ် စသၠးနူဂၠံဂဝ်တၟိဂှ် နွံဆလှေဟ်ရတုဲ ဒှ်ဒၟံင် အသာဍာ်မိတ်သၚေက်၊ ကာလကောန်ၚာ်ဂှ် စမဴတှ်မ္ဂး ဒှ်ကၠုင် အသာ်ဍာ်မိတ်၊ ကာလကောန်ၚာ် စစၞဂှ် ပ္ဍဲအိက်ဂှ် ကလာပ်ရုပ်ဆီဗကေတ်ဂမ္စိုတ်ရ၊၊<ref name=ciba /> အိက်မၞိဟ်ဂှ် ဗွဲမဗဗွဲကဵုအာယုက် အသာ်အရံင် ကေုာံ ဗီုပြင်ဟွံတုပ် ရေင်သကအ်ရ၊၊ 

== မသုင်စောဲ အိက်တိရစ္ဆာန်==
===ဝါဲ===
အိက်တိရစ္ဆာန်ဂှ် ဗွဲဓမ္မတာမ္ဂး ပဝါဲရ၊၊ ဥပမာ ဝါဲအိက်ဂၠဴ၊ ဝါဲအိက်ဂစေံ၊ ဝါဲအိက်ကဝတအ်ဂှ် စကာ ပ္ဍဲအရာမတဵုသြောအ် တဵုသၞေဝ်တအ်ရ၊၊

===ဒြဟတ်အေန်နာဂျဳ ===
အိက်တိရစ္ဆာန်ကှ်ကှ်ဂှ် ဍုင်ဗွဲမဂၠိုင် စံင်ပအှော်ရ၊၊ ဗွဲတၟေင်အိက် အုက်ဂလာ၊ ပြေင်၊ ဂၠဴတအ်ဂှ် မလေပ်စကာဂၠိုင်ရ၊၊
<ref>[http://www.stcwa.org.au/index.php?option=com_content&task=view&id=798&Itemid=134 Dried Camel Dung as fuel]</ref>

တိရစ္ဆာန် ဗီုကဵု ကၟီပေန်ဒါ (giant panda)<ref>"Panda Poop Might Help Turn Plants Into Fuel". News.nationalgeographic.com. 2013-09-10. Retrieved 2013-10-02.</ref> ကဵု ချေဟ်ကၠ <ref>Kathryn Hobgood Ray (August 25, 2011). "Cars Could Run on Recycled Newspaper, Tulane Scientists Say". ''Tulane University news webpage''. Tulane University. Retrieved March 14, 2012.</ref> စၟဂၞဴဍေဟ်တအ် ပ္တိတ်ကဵု ကၠေင်ဍေန်ဇဳဝ (biofuel)၊၊ စၟဂၞဴဂှ် ညးကော်စ (Brocadia anammoxidans)၊ စၟဂၞဴဂှ် ကၠောန်ပ္တိတ် ဓါတ်ဟာ်ဒရဝ်ဂျေန် ကၠေင်ဍေန် သွက်ဂွံစကာ ပ္ဍဲရံက်ကေတ် (rocket)ရ၊၊ <ref>"Bacteria Eat Human Sewage, Produce Rocket Fuel". ''news.nationalgeographic.com''.</ref><ref>Harhangi, HR; Le Roy, M; van Alen, T; Hu, BL; Groen, J; Kartal, B; Tringe, SG; Quan, ZX; Jetten, MS; Op; den Camp, HJ (2012). "Hydrazine synthase, a unique phylomarker with which to study the presence and biodiversity of anammox bacteria". ''Appl. Environ. Microbiol''. '''78''' (3): 752–8.</ref>

===စကာ ဒၞာဲတၞဟ်===
အိက်တိရစ္ဆာန် ဗွဲတၟေင် အိက်ဂၠဴဂှ် စကာ နဒဒှ် တိဗဳလာတ် သွက်ဂွံ သြိုင်သ္ၚိတိ၊ <ref>"Your Home Technical Manual – 3.4d Construction Systems – Mud Brick (Adobe)". Archived from the original on 2007-07-06. Retrieved 2007-07-09.</ref> 

ကဝ်ပိလုဝက် (Kopi Luwak)ဂှ် ဒှ်ကဝ်ဖဳဗၜဵု (civet coffee) မကၠောန်ပ္တိတ် နူအိက်ဗၜဵု(Asian palm civet)မစလဝ် မကဝ်ဖဳရ၊၊ လက်ဖက်သၚေက် ၚုဟ်က္ဍင်အိုတ် ပ္ဍဲဂၠးတိဏအ်ဂှ် ဒှ်အိက် ကၟီပေန်ဒါ ရ၊၊<ref name="huffpo"/> ပ္ဍဲမလေရှာ ဗစတၞးလင်္ကာ ကဵု စၟမွဲဂကူတုဲ အိက်စၟဂှ် ပလက်ဖက်ရ၊၊ 

ပ္ဍဲဍုင်သေံ လပါ်သၟဝ်ကျာ ညးတအ် ကဵုစိင် စမကဝ်ဖဳတုဲ အိက်စိင် မစလဝ်ကဝ်ဖဳဂှ် ညးတအ် ပကဝ်ဖဳလမ္စံက်အာဲဝဝ်ရဳ (Black Ivory coffee) မဒှ် ကဝ်ဖဳ ၚုဟ်က္ဍင်အိုတ် ပ္ဍဲဂၠးတိဏအ်ရ၊၊ <ref name="huffpo">Topper, R (15 October 2012). "Elephant Dung Coffee: World's Most Expensive Brew Is Made With Pooped-Out Beans". ''The Huffington Post''. Retrieved 10 December 2012.</ref>

==နိဿဲ==

[[Category:ပရေၚ်ထတ်ယုက်]]
[[Category:!Main category]]
[[Category:BEHM]]
[[en:Feces]]
[[my:မစင်]] 
{{DEFAULTSORT:အိက်}}
