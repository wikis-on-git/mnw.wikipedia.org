'''နဲကဲခိုဟ်ခိုဟ်ဂိုၚ်စွံလဝ်ပ္ဍဲက္ဍဟ်ပိုဲ'''


'''နိဒါန်လိက်'''

ကၠေၚ်က္ဍဟ်ပိုဲမၞိဟ်ဏံဂှ် ဒှ်ဒၞာဲဂိုၚ်ဒေပ်အရာနာနာသွက်ဘဝခိုဟ်မွဲတုဲ အခိၚ်ဘဝသုၚ်စောဲစကာမ္ဂးတှ်ေ တိုက်ရိုက်တံၚ်ပ္တိတ်စကာကမၠောန်ဂွံဓဝါဲဂှ်မာန်လောဲလောဲသွာသွာကီုရ၊ ဟိုတ်ဒှ်သာ်တုဲ ပ္ဍဲကဵုကၠေၚ်က္ဍဟ်မုပိုဲတအ်ဒးဂိုၚ်စွံလဝ်ရောဂှ်ဒှ်အဓိကသွက်ဘဝပိုဲတအ်မာန်ရ၊ ယဝ်ပိုဲတံဂိုၚ်စွံလဝ်ပရေံပရေံဂၠိုၚ်တှ်ေ ဘဝပိုဲဏံလေဝ် နဲကဲသုၚ်စောဲဘဝသှ်ပ္တိတ်ပလးပြသၞာနာနာလၟေၚ်တ္ၚဲဂှ်လေဝ်ဟွံလောဲသွရ၊ ယဝ်ပိုဲတံဂိုၚ်ပ္ကောံစွံလဝ်ဗဟုသုတခိုဟ်ခိုဟ်တၟေၚ်တၟေၚ်ဗီုဂတာပ်အခေတ်ဂၠိုၚ်တှ်ေ ပ္ဍဲအရာသုၚ်စောဲစကာသှ်ပြသၞာပ္ဍဲဘဝပိုဲတံဏံလေဝ် သုၚ်စောဲစကာပြေပြံၚ်ပ္ဍဲဘဝပိုဲတံကီုရ၊ ဟိုတ်ဂှ်ရတှ်ေ ကၠေၚ်က္ဍဟ်မွဲအဓိကသွက်ဘဝပစ္စုပ္ပန်တ္ၚဲဏံသၟးဟွံသေၚ်တုဲ သွက်ဘဝအနာဂတ်ဂတတေံလေဝ်နွံၚုဟ်မးသက်ဟီုဟွံမွယ်ရ၊ ဇၟာပ်ညးအဲလေဝ် ပ္ဍဲကဵုက္ဍဟ်ပိုဲတံဏံဂှ် ထေက်ကဵုမူဒးဂိုၚ်သမ္တီကေတ်ခိုဟ်အိုတ်ဂှ်တှ်ေ ဆက်ဗှ်လ္ၚတ်ဗ္စာရဏာအာအိုတ်ညိအဴ ။


ကၠေၚ်က္ဍဟ်ပိုဲမၞိဟ်ဏံဂှ် ဂွံဒုၚ်ဂိုၚ်ကေတ်အရာနာနာနူကဵုလတေၚ်စုတ်လုက်ဆက်စဠောံဍောတ်ဍောတ်သောဲသောဲဗွဲဂမၠိုၚ်ရိုဟ်လၟိဟ်ဟွံမာန်တံဂှ်ဟီုတှ်ေ၊ (မတ်ၜါ)အရီုပွမဆဵုညာတ်၊ (ကတောၜါ)အရီုပွမိၚ်ရမျှာၚ်၊ (မုဟ်)အရီုပွမဂွံဒုၚ်ကေတ်ကျာ၊ (ကောန်လတာ်)အရီုဂွံတီကေတ်ရှ်သာ၊ (တဲကေုာံစၞာံဇကု)အရီုပွမစုက်လုက်ဏံတုဲ ပရေၚ်ပရောနာနာပြသၞာနာနာဖဵုနာနာပ္ဍဲဘဝပိုဲမၞိဟ်တံဏံလေဝ်မံက်ထ္ၜးကၠုၚ်ရုပ်ရဴနာနာမာန်အိုတ်ရ၊ ယဝ်ရပိုဲမၞိဟ်တံဂွံဒုၚ်ကေတ်အရီုမသုန်သာ်ဏံတုဲ လတေၚ်တံဂှ်လေဝ်ပလံၚ်ဗစိုပ်ဏာကဵုပ္ဍဲကၠေၚ်က္ဍဟ်တေံဂိုၚ်စွံသမ္တီလဝ်ခိုဟ်ခိုဟ်မွဲဒၞာဲကီုတုဲ အရီုမသုန်တံဏံလေဝ်အခိၚ်ဟွံရုဲမွဲသာ်ယဝ်ပိုဲတံကော်စကာသုၚ်စောဲမ္ဂးတှ်ေဂွံကၠုၚ်ဗီုအၚာပ်စိုတ်ပိုဲမၞိဟ်တံမာန်လောဲလောဲသွာသွာမာန်ရ၊ လဆောဝ်တှ်ေ ၜိုန်ရပိုဲတံဟွံကော်အရီုတံဏံကီုလေဝ်ဍေံမံက်တိတ်ကၠုၚ်ကေတ်ကေတ်အတိုၚ်သဘာဝဍေံရ။
