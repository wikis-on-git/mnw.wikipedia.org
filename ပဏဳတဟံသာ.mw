'''ပဏဳတဟံသာ''' ({{Lang-en|Paṇītahaṁsā}}) ဝွံ ဒှ်တဆိပ်ကြာ ဂကောံမန်နာနာတအ် ပံင်ကောံတုဲ မဇိုန်နှင် ကုညးမရေင်တၠုင်ဒတုဲဖိုလ် ဗွဲတၟေင် သွက်ညးဍုင်ကွာန်(မန်)၊ မဍိုက်ပေင်တဴကဵု အသဝ်ဂုဏ်။ တဆိပ်ကြာဝွံ လညာတ်နူတမ် ကၠုင်နူ ကောန်ဂကူမန် မပဒတဴ ပ္ဍဲသေတ်တနဳ၊ ရးနိဂီုအဝ်သတြေလျ။ နူဂှ်မွဲကဆံင် ဂကောံမန် ဍုင်နာနာ ချပ်ဂၞန်ရေင်သကအ်တုဲ အလန်ကိုပ်ကၠာအိုတ် ပံင်ကောံလဝ် နကဵု ဂကောံဘာမန်သေတ်တနဳ (ရးနိဂီုအဝ်သတြေလျ) [[ဂကောံမန်ကိုဝ်ရဳယျာ|ဂကောံမန်ကိုဝ်ရဳယျာ]]၊ ဂကောံမန်ဍုင်ဂျပါန်၊ ရာမညရဋ္ဌဗဟုသုတ၊ တရဴအအာ၊ ဂကောံမန်ပံင်ကောံအလုံဍုင်ဖူကေတ်၊ ဂကောံမန်ဍုင်အမေရိကာန်၊ ဂကောံဂဳတပံင်ကောံတအ် ပံင်ကောံတုဲ အပ်ပြာပ်တဆိပ်ကြာ ပဏဳတဟံသာ အလန်ကိုပ်ကၠာအိုတ် ပ္ဍဲကဵု ၂၆ ဒဳဇြေမ်ဗါ ၂၀၂၀ ကုအမာတ်စၠတ်ထဝ်တွဵုရးဍုင်မန် ကေုာံ ညးမရေင်တၠုင်ဒတုဲဖိုလ်ညးဍုင်ကွာန် လပါ်နာနာ [[အံၚ်နာၚ်ဥူ၊ နာဲ|ဒံက်တာအံင်နာင်ဥူ]]။

==ယၟု==
"ပဏဳတဟံသာ" ဂှ် ဒှ်မအရေဝ်ဝေါဟာရပါဠိ "ပဏဳတ" မဂွံအဓိပ္ပါယ် "ပရဲ"၊ "ဟံသာ" ၜိုပ် (ဝါ) နဒဒှ် ဥပစာလင်္ကာ ဂကူမန် တုဲ "ပဏဳတဟံသာ" မဂွံအဓိပ္ပါယ် "ဂကူမန်ပရဲ"။ ယၟုဝွံ တၠဂုဏ်အ္စာသဳလာစာရ (တၠဂုဏ်အ္စာမှေအ်)ဂှ် ဒှ်မၞိဟ် မခုတ်ကဵုလဝ်ရ။ 

==ကိုပ်ကၠာအိုတ်==
နကဵုဂကောံပတိုန်စရာဲတအ် ရံင်ကဵု ဒံက်တာအံင်နာင်ဥူ မဂွံရုဲစှ် နဒဒှ် မၞိဟ်စၞးစၠတ်ထဝ်တွဵုရးမန် ပိအဆက်၊ နူကဵု စၠတ်ထဝ် တွဵုရးဍုင်မန် မကတဵုဒှ် အလန်ကိုပ်ကၠာအိုတ် ၜိုန်ရ ခေတ်၊ အကာဲအရာပြံင်လှာဲကီုလေဝ် ဂွံဆက်ဒုင်ရုဲစှ်ဒၟံင်အဆက်ဆက်ကီု၊ တုဲပၠန် ကမၠောန်ဒတုဲဖိုလ် ညးဍုင်ကွာန် သွက်ဂကူမန်၊ သွက်ညးဍုင်ကွာန်ဒေသမန်တအ် ဗွဲမဍိုက်ပေင်တဴ ကုသတ္တိ ဗျတ္တိ ကေုာံ ဝဳရိယဂှ် ကၠောန်ကၠုင်ဒၟံင် ဟွံကဵုပိုတ်သကုတ်ကီုတုဲ ရုဲစှ် ဒံက်တာအံင်နာင်ဥူတုဲ အပ်ပြာပ်ကဵု တဆိပ်ကြာ ပဏဳတဟံသာ ပ္ဍဲကဵု ၂၆ ဒဳဇြေမ််ဗါ ၂၀၂၀။ အသေအဟာန်ဂှ် ကၠောန်ဗဒှ် ပ္ဍဲကဵု ရာမညရဋ္ဌဗုဒ္ဓတက္ကသိုလ်၊ ဂၠံင်မိစဴဗု၊ အရာပ်မျာင်သာယာ၊ ဍုင်မတ်မလီု၊ ဟိုတ်နူမဒှ်အခိင်ကပ်ယဲကဝ်ဝိဒ်-၁၉ တုဲ ဘိက်နိမန်လဝ် ပုရိသာဒ်ဆညိညဓဝ်ဟေင်ရ။
