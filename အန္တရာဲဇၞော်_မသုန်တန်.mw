'''အန္တရာဲဇၞော် မသုန်တန်'''ဝွံ လေပ်က္တဵုဗဒှ်ကဵု သဂ္ဂန္တရာဲ၊ မောက္ခန္တရာဲ(မဂ္ဂန္တရာဲ)ရ။ ညံၚ်ဟွံဂွံအာစိုပ်ဍုၚ်သွဝ်ကီု၊ ညံၚ်ဟွံဂွံကလိဂွံတီကေတ် ၛာန် မဂ် ဖဵု နိဗ္ဗာန်ကီု လေပ်တာဒၞာကၠေံရ။

အန္တရာဲဇၞော် မသုန်တန်မ္ဂးဂှ်

# ကမ္မန္တရာဲ - ပဉ္စာနန္တရိယကံ၊ ဘိက္ခုနဳဒူသကကံ။
# ကိလေသန္တရာဲ - ဓရ်နိယတမိစ္ဆာဒိဋ္ဌိ။
# ဝိပါကန္တရာဲ - ပဋိသန္ဓိဝိပက် ပူဂဵုအဟိုတ်၊ ဒွိဟိုတ်ဂမၠိုၚ်။
# ဥပဝါဒန္တရာဲ/အရိယူပဝါဒန္တရာဲ - ပွမက္ၜေဟ်လက် ပွမပျုတ်ဗ္ဒေက် ပွမစောဲသရပ် ပူဂဵုအရဳတအ်။
# အာဏာဝဳတိက္ကမန္တရာဲ/ပညတ္တိဝဳတိက္ကမန္တရာဲ - အာပတ်ထပှ်ဘုံ မကၠိလောန် မွဲဟာန်ကေုာံစေတနာ။

မသုန်ပြကာဂမၠိုၚ်ဝွံရောၚ်။<ref name=":0">ဝိနယပိဋက၊ ပါစိတျာဒိအဋ္ဌကထာ</ref><ref>ကၚ်္ခါဝိတရဏဳ</ref><ref>ဥုးသီဟဗလ စီစဉ်ရေးသားအပ်သော '''ပိဋကတ်လမ်းညွှန်'''</ref>

<br />

== ဗီုလေပ်သ္ပအန္တရာဲ ==

* ပဉ္စာနန္တရိယကံဂှ် သဂ္ဂန္တရာဲကီု မောက္ခန္တရာဲကီု က္တဵုဗဒှ်သီုၜါရ။
* ဘိက္ခုနဳဒူသကကံဂှ် ယဝ်ကၠိလောန် လ္တူခမဳဗြဴအရဳမ္ဂး သဂ္ဂန္တရာဲကီု မောက္ခန္တရာဲကီု က္တဵုဗဒှ်သီုၜါရ။ မၚ်ဗၠာဲနန္ဒ ဂပ်ဝ်သ္ၚဳရ။ ယဝ်ကၠိလောန် လ္တူခမဳဗြဴပုထုဇန် မၞုံဆန္ဒသၟဟ်မ္ဂး ဟွံဒှ်သဂ္ဂန္တရာဲ၊ မောက္ခန္တရာဲဟေၚ် က္တဵုဗဒှ်ရ။
* နိယတမိစ္ဆာဒိဋ္ဌိလေဝ် ညံၚ်ပဉ္စာနန္တရိယကံကီု က္တဵုဗဒှ်သီုၜါရ။
* ပူဂဵုအဟိုတ်၊ ဒွိဟိုတ်ဂမၠိုၚ် ၜိုန်ကလိဂွံၛာန် မဂ် ဖဵု နိဗ္ဗာန် ဟွံမာန်ကီုလေဝ် ဟိုတ်နူအာစိုပ်ဍုၚ်သွဝ်မာန်ဏီဂှ်ရ ဟွံဒှ်သဂ္ဂန္တရာဲ၊ မောက္ခန္တရာဲဟေၚ် က္တဵုဒှ်ရ။
* အရိယူပဝါဒကကံဂှ် တီကဵုဒှ် ဟွံတီကဵုဒှ် ယဝ်ကၠိလောန်မ္ဂး သဂ္ဂန္တရာဲကီု မောက္ခန္တရာဲကီု က္တဵုဗဒှ်သီုၜါရ။ ယဝ်အာတ်ကလအ် ဒုၚ်ဂုန်မ္ဂး ၜိုဟ်လလံအာရ။
* လုကဴဟွံဂွံလွဳပရာ အာပတ်ဏီမ္ဂး သဂ္ဂန္တရာဲကီု မောက္ခန္တရာဲကီု က္တဵုဒှ်မံၚ်သီုၜါရ။ လွဳပရာအာပတ်တုဲမ္ဂး ၜိုဟ်လလံအာရ။<ref name=":0" /><ref>သာရတ္ထဒဳပနဳဋဳကာ</ref>
