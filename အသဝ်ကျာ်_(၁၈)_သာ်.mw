# ပတွဵုနူ[[မ]]တတ်သော်ဝန်ဇာတာတုဲ ဒဵုကဵုတွဵုလ္အိတ်လမျီုသော်ဟဂွံဂၠိုၚ်တိုန်၊ ဟဂွံဂၠေံစှ်ေ၊ မၞုံကဵုဇမၠိုၚ်ၜါလ္ပုဟ်ဂှ်ဒှ်တုဲ ကိစ္စမ္ဒးကးပၠန်ဟွံမဲ
# သ္ၚာတၠဳမၞုံကုပိုန်ကျာ်တြဲ ညံၚ်ရဴသာ်ထဝ် မဟဂွံတြေံကၠိခ္ဍက်အာ
# ပရိက္ခရာဒ္စံါမဟဂွံနွံဒးဇကုကျာ်တြဲ
# ခါမၞုံပၟိက်တုဲ ဗဗေၚ်မ္ဒးတိုန်စိုပ် ဂၠးသ္ပာတဲကျာ်
# ကဵုပိုန်တုဲ ခါကြဴတဲဗက် ဗဗေၚ်လေဝ်သ္အးဇ္ၚးရ။ ခါကြဴဗဗေၚ်လေဝ် တဲသ္အးဇ္ၚးရ
# ပ္ဍဲဂၠံမၞုံဗၞတ်တၟာမလ္ၚဴ ကျာ်လုပ်တန်တဴ သီုပရိက္ခရာဒ္စံါသၟဟ်ရထ။
# ပ္ဍဲအလုံဒိုဟ်စှ်အိုတ်သီု မၞုံကဵုလျးမဂြိပ်လစးတဴ မဟွံတီကဵုဗၞတ်တွဵု။
# ပွမနိမိတ်ဗဒှ်ရုပ်ဇကု မၞုံဗၞတ်မတွံဂး မွဲလက်ကိုဋ်သၟဟ်ရထ။
# အိုတ်အလုံဇာတိခေတ်စှ်လ္ၚီစက္ကဝါ၊ အာဏာခေတ်မွဲလက်ကိုဋ်စက္ကဝါ၊ ဝိသယခေတ် အနန္တစက္ကဝါအိုတ်သီု ပွမဒမၠုကၠေံ ပွမယးတၟးကၠေံ မကဵုညာတ်ဇကု ပွမကဵုမိၚ်ပရူရမျာၚ်တွံဓရ်သၟဟ်ရထ
# ပတွဵုနူဂတာ အဝိက်တေံတုဲအိုတ် အလုံမၞိဟ် ဒေဝတဴ မၞုံပ္ဍဲခေတ္တပိအိုတ်သီု သၟဟ်ရထကဵုညာတ်ရၚ်သ္ကံမာန်
# ကာလသၠးနူဂၠံဂဝ်ဂၞဴမိ အိုတ်အလုံစှ် လ္ၚီလောကဓါတ် မ္ဒးချဳသမြပ်ဒဇပ်ဇတဝ်။
# ပ္ဍဲကာလမပ္တံသၠးဂဝ်ဂၞဴမိဂှ် နိမိတ် (၃၂) မ္ဒးစၞောန်ထ္ၜးပြာကဋ်တဴ
# နူကဵုရတနစၚ်္ကြဂှ် စဵုကဵုစိုပ်လအိတ်က္ဍိုပ်တၟံသိန္နရာဇ် နဗၞတ် (၂) လ္ဂာံဟေၚ် သၟဟ်ရထဂါံအာမာန်
# ခါအာပ္ဍဲတိမ္ဂး ဂၠးပါဒကျာ်တြဲ ဟဂွံစၞောန်ထ္ၜးပြာကဋ်ပ္ဍဲတိရ
# မၞုံကဵုအာသယာနုဿယညာဏ် မဂွံဂြၚ်တီကေတ် ဂၞပ်စိုတ် လအာစိုတ်သတ္တံဂမၠိုၚ်
# ဍိုက်ပေၚ်တဴ ကေုာံ ယမကပဋိဟာမသၟဟ်ရထ က္တဵုဗဒှ်ဇွောဝ်ဍာ် ဂၞန်ပၟတ်မကဵုဂြိပ်တိတ်နူဇကု
# မၞုံကဵုအနာဝရဉာဏ် မဂြၚ်တီကေတ်ဓရ် မဒှ်အတိက်၊ အနာဂတ် ပစ္စုပ္ပန် မသက္ကုစဵုဗ္ဒန်
# မၞုံကဵုပညာ သဗ္ဗညုတဉာဏ် မဂြၚ်တီကေတ် ဍောၚ်ဉေယျဓရ်မသုန်ပြကာ မတွံဂး သၚ်္ခါရ ဝိကာရ လက္ခဏ နိဗ္ဗာန် ပညပ်<ref>သြဝါဒ၊ဘဒ္ဒန္တ (၂၀၀၇) သ္ကံတဲ ကောန်မန်ဗုဒ္ဓဘာသာ၊ပြကိုဟ်။ မုက်လိက်၊ ၂၂၇-၂၂၈။</ref>။
==နိဿဲ==
[[ကဏ္ဍ:ဗုဒ္ဓဘာသာ]]
{{DEFAULTSORT:အသဝ်ကျာ်(၁၈)သာ်}}
