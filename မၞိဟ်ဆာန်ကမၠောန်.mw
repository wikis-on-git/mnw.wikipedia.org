'''မၞိဟ်ဆာန်ကမၠောန် − ချူ (ဝိညာဏ်ထဝ်)'''


လိက်အုပ်ဗဂဵုလဟဵုဘဝ် ကေုာံ ၚုဟ်မးမၞိဟ်  လိက်အုပ်ဝွံမၞုယၟု '''(မၞိဟ်ဆာန်ကမၠောန်)'''

ပွမကၠောန်ကမၠောန်ဟီုမ္ဂးဂှ်တှ်ေ ဒှ်တဴၚုဟ်ဇၞော်အိုတ်သွက်ဘဝမွဲနကဵုဂၠံၚ်ဍာန်တပ်အးမၞုံကဵုဓရ်၊

ကမၠောန်ဟီုမ္ဂးဂှ်ဘဝ ဘဝဂှ်လေဝ်ကမၠောန်မွဲတုဲ ဗစိုပ်ဏာကဵုပိုဲတံဂွံဆဵုတသိုက်ရ၊ ကၠောန်ကမၠောန်ကဵုမိပ် မိပ်ညိအဴပ္ဍဲအရာကၠောန်ကမၠောန်။



စလုပ်ဖျုန်လိက်အုပ်ရအဴ −−  '''(မၞိဟ်ဆာန်ကမၠောန်)'''

'''(ပွမကၠောန်ကမၠောန်ဟီုမ္ဂးဂှ် ဒှ်တဴၚုဟ်မဇၞော်အိုတ်သွက်ဘဝ)'''

ကဵုဂွံဍိုက်ပေၚ်ကဵုဓရ်သီုကဵုညးဖ္အိုတ်ညိအဴကောန်ဂကူမန်တံ၊   ပရၚ်တဲဏံမွဲပိုဒ်ဍောတ်ဝွံ ဟီုလဴစိုပ်အာဓရ်ညိညအရာသုၚ်စောဲဘဝ၊ ပ္ဍဲအရာမကၠောန်ကမၠောန်ခိုဟ်မွဲတုဲ ဂွံကတဵုဒှ်အရာမိပ်မိပ်မွဲတုဲ ဂွံဗဒှ်ကဵုတသိုက်စိုတ်မာန်ရ၊ ပိုဲတံညးဂမၠိုၚ် ပွမဒးကၠောန်တဴကမၠောန်ဟီုမ္ဂးဂှ်တှ်ေ သွက်သ္ဂောံဂွံမၚ်မွဲလွဳပရာဘဝပိုဲတံသီုညးဖ္အိုတ်မာန်တုဲ ညံၚ်ဟွံဂွံဒးဒှ်ဒဒိုက်စိုတ်ပ္ဍဲအရာဃောကၠောန်တဴဒၟံၚ်ကမၠောန်ဂှ်မာန်ရ။



'''(ဘဝမၞိဟ်ကၠောန်ကမၠောန်)'''
ဘဝမၞိဟ်မကၠောန်ကမၠောန်တံဂှ် ဟွံတန်ဒှ်ကဵုကမၠောန်ဂှ်မိပ်တုဲမှဒးကၠောန်အာ၊ ယဝ်ရကမၠောန်ပိုဲတံဟွံဒးစိုတ်တုဲကၠောန်ဗက်ဟေၚ် ခန္ဓကာယပိုဲဏံဂှ်လေဝ် ဗဒှ်ကဵုဒဒိုက်မာန်လောဲလောဲရ။

မၞိဟ်မိပ်ကဵုကမၠောန်တံဂှ် ဟွံသေၚ်ကဵုကမၠောန်ဂှ်မိပ်တုဲမှဒးကၠောန်အာရ၊ ဟိုတ်ဒှ်သာ်ဂှ်တုဲ ပိုဲတံထေက်ဒးမိပ်ကဵုကမၠောန်ဂှ်တုဲ ပိုဲတံဒးဗက်ဗပေၚ်ဍေံညံၚ်ဂွံမိပ်တုဲ သိုၚ်ဗဒှ်စိုတ်ပိုဲဏံ ဂွံတီတာလျိုၚ်မၞိဟ်မွဲသိုၚ်ဗဒှ်ဖန်ကေတ်ဍေံ ညံၚ်ကဵုကမၠောန်ဂှ်ဂွံမိပ်တိုန်မာန်မဒှ်ရ။

'''မိက်သ္ဂောံလဴမအရေဝ်အဲဂွံဗှ်ကေတ်နၚ်နူလိက်မွဲအုပ်ဂှ်တှ်ေ''' −−− ပွမကၠောန်ကမၠောန်ဟီုဂှ် ယဝ်ရတ္ၚံက်မံၚ်ကဵုညးတၞဟ်သၟး ပၠံၚ်ကေတ်က္ဆံၚ်ညးလ္တူအဲ−အဲလ္တူညးပၠန်၊  လ္ၚဵုဂှ်လေဝ် ပွမဟီုဂး ပါရမဳသဝ်သၠုၚ်သဝ်ညးသ္ကံဂှ်ကီုမ္ဂးတှ်ေ ဂွံဆဵုတဴတသိုက်စိုတ်ပ္ဍဲအရာကၠောန်ကမၠောန်ဟွံမွယ်တုဲ ကၠောန်အာကမၠောန်မွဲစွံညးသ္ကံဂှ်လေဝ် ဟွံမိပ်တဴညးသ္ကံအိုတ်ရ။

ပ္ဍဲကဵုအခိၚ်အခေတ်လၟုဟ်တ္ၚဲဏံဂှ်တှ်ေ လပါ်ကမၠောန်ဂှ်အဓိကဟွံဇၞော်စကွေံတုဲ ဒှ်အဓိကဇၞော်တဴလပါ်စိုတ်ဓါတ်မဒှ်ရ၊ ထေက်ကဵုပိုဲတံဒးပလံၚ်ဏာစိုတ်ပိုဲတံညံၚ်သ္ဂောံမိပ်ကဵုကမၠောန်ဂှ်မာန်ညိ၊ ယဝ်ရကမၠောန်မိပ်တုဲ ပိုဲတံဒးမိပ်အာလေဝ်ဟွံသေၚ်ပုဟ်၊  ဟိုတ်ဒှ်သာ်ဂှ်တုဲ ကၠောန်ကမၠောန်ဂွံမိပ်ဟီုဂှ်ဟွံဆေၚ်စပ်ကဵုကမၠောန်ဂှ်ရ၊ ဍေံဆေၚ်စပ်မံၚ်ကဵုစိုတ်ဓါတ်ပိုဲဏံသက်သက်ရ။


'''(ဒှ်အသိုက်အဃောကၠောန်တဴကမၠောန်ဂှ် မၞုံတဴ(၃)ပွမရံၚ်)'''
'''၁ ၊  ရံၚ်ကမၠောန်'''
ပ္ဍဲကဵုဖဵုပွမရံၚ်ကမၠောန်ဏံတှ်ေ ပိုဲတံဒးရံၚ်အာကမၠောတ်ပိုဲတံမကၠောန်ဒၟံၚ်ဂှ်ကၠာညိ၊ ပိုဲတံဒးရံၚ်တဴကမၠောန်ဏံဂှ် ဒှ်တဴၚုဟ်မးဇၞော်အိုတ်သွက်ဘဝမွဲတုဲ ကမၠောန်ဏံမွဲဟေၚ်ရဍေံတံၚ်ဂြဲဏာဘဝပိုဲမၞိဟ်တံသွက်အနာဂတ်တေံ ဇၟာပ်ဘဝဂျိုၚ်တံဒၟံၚ်လ္တူလိုက်ဏံဖ္အိုတ်မာန်ရ၊ သတ်နွံကဵုလမျီုဂွံဂျိုၚ်အာမာန်ဂှ်နကဵုကမၠောန်သီုဖ္အိုတ်ရ၊  ယဝ်ရကမၠောန်ဟွံမွယ်ဟွံကၠောတ်တဴကမၠောန်မ္ဂးတှ်ေ ဒးချိုတ်အာဖ္အိုတ်မာန်ရ။

ယဝ်ရမိမပိုဲညးတံဟွံကၠောန်တဴကမၠောန်လွဳပရာလဝ်ပိုဲမ္ဂးတှ်ေ ပိုဲတံအခေါၚ်ဟွံမွယ်ဂွံဂျိုၚ်တိုန်အဝယ်ဏံမာန်ရ၊ ဣဏံဟေၚ်ရရိုဟ်ကၞက်သဇိုၚ်ဘဝဂွံဂျိုၚ်အာနကဵုကမၠောန်။


'''၁ ၊  ရံၚ်ဇကုပိုဲ'''
ပ္ဍဲဖဵုၜါဏံတှ်ေ ကၠုၚ်လ္ၚတ်ရံၚ်ဇကုပိုဲဏံပၠန်ညိအဴ၊ ခန္ဓကာယပိုဲမၞိဟ်ဏံဂှ်လေဝ် ဒးကၠောန်ဒၟံၚ်ကမၠောန်အလုံခန္ဓပိုဲဏံမာန်လၟိုန်ရ၊ မတ်ၜါမကၠောန်ကမၠောန်ပွမရံၚ်ဆဵုညာတ်၊ ကတောဝ်ၜါလ္ပါ်ဂှ်ပၠန်လေဝ် ဒးကၠောန်ကမၠောန်ပွမကလၚ်၊ မုဟ်ဏံဂှ်ပၠန် ကၠောန်ကမၠောန်ပွယယီုကျာလုပ်တိတ်ရ၊ ယဝ်မုဟ်ဂှ်ဍေံဟီု ဒးဒိုအ်ဇူထောံၜိုတ်ကွက်နာဍဳဟွံကၠောန်ကမၠောန်တှ်ေ အလုံခန္ဓကာယပိုဲဏံအိုတ်သီုတံဂှ် ဂွံတီကေတ်ကြေပ်ဂြတ်တဴဗွဲမလောန်ရ။

ပ္ဍဲကဵုခန္ဓကာယပိုဲမၞိဟ်ဏံသီုဖ္အိုတ်ဂွံဂျိုၚ်အာမာန်ဂှ် ဟိုတ်နူကဵုအလုံခန္ဓဏံမွဲဂှ်ကၠောန်ဒၟံၚ်ကမၠောန်ရ၊ ဟိုတ်ဒှ်သာ်ဂှ်တုဲ ယဝ်ရခန္ဓဏံကၠောန်ကမၠောန်အိၚ်လဇုဲအာတှ်ေ ညးတၠခန္ဓကာယပိုဲဏံဂှ်လေဝ် တီကၠိုဟ်ကေတ်ဟွံဂွံတဴတသိုက်ရ၊ ဆီ ကျာတံဂှ်လေဝ်ဟွံကၠောန်တဴကမၠောန်တှ်ေ လတေၚ်ဆီဇုတ်နာနာတံဂှ်လေဝ်ဟွံကၠောန်တဴကမၠောန်အိုတ်မာန်ကီု ဇိုၚ်တဲပိုဲတံဟွံချဳဂဝိၚ်အာဂဝိၚ်ကၠုၚ်တှ်ေ ဂွံတီကေတ်ဂှ် အလုံမွဲခန္ဓကာယပိုဲဏံဟွံဂွံစတသိုက်ကွေံကွေံတုဲ ခြာဟွံလအ်ဟေၚ်ဒးချိုတ်မာမာန်ရ၊ ဟိုတ်ဒှ်သာ်ဂှ်တုဲ ကမၠောန်ဟီုဂှ်ဒှ်ၚုဟ်မးသ္ကးဇ္ၚးဂၠၚ်တရဴသွက်ဘဝပိုဲဏံဇေတ်ဇေတ်ရ။

နူစဖဵုဏံပေတိုန်အာမွဲကဆံၚ်ဂှ်ပၠန်ဟီုဂှ်တှ်ေ ကမၠောန်ဟီုမ္ဂးဂှ် ဒှ်ညးတၠကၠေၚ်က္ဍဟ်မွဲခိုဟ်အိုတ်သွက်ဘဝပိုဲဏံမာန်ရ၊ တၠပညာအ္စာသိပ္ပံတံမဟီုလဝ်ဂှ် '''ကသပ်လညာတ်ညာဏ်တံဂှ် ဍေံက္တဵုဒှ်ကၠုၚ်နူကဵုပိုဲတံသုၚ်စောဲစကာတဴကမၠောန်မွဲရ။'''

ပိုဲမိက်သ္ဂေံာတီညးလဵုမွဲပြသၞာနွံဟွံမွယ်တှ်ေ ဒးရံၚ်ဍေံတံကၠောန်ကမၠောန်ညိ၊ ယဝ်ရဍေံကၠောန်ကမၠောန်တုဲဒှ်ချိုတ်ပၠိုတ် ကၠောန်ကမၠောန်ပြဟ်ပြေဟ်သာဍာ၊ စောန်ပ္ဍဲအရာကၠောန်ကမၠောန်ဍေံမကၠောန်၊ သှ်ပလးပ္တိတ်အခက်ခုဲပြသၞာဒၞာဲမုက်ကမၠောန်မာန်လောဲလောဲတုဲ မၞိဟ်ဗီုတံဏံဟီုဂှ် ဒှ်မၞိဟ်စောန်ကသပ် စောန်လညာတ် စောန်ပညာ စောန်ကမၠောန်မွဲရ။
























ဖ
