ဒံက်တာဗညာအံင်မဵု (သၠးဂဗ္ဘ ၁၄ အဝ်ဂေတ် ၁၉၄၇) ဇာတိဍုင်ရေဝ်ဝွံ ကၠောန်ကၠုင် ကမၠောန်ပရေင်ဂကူမန် နူဘဝသၟတ် စဵုကဵုအာယုက်ဇၞော် မကေင်ဒှ်လဝ် အမာတ်စၠတ်ထဝ်ကောန်ဂကူ (ကၟိန်ဍုင်)မွဲရ။ လုပ်စိုပ်တိပၠန်ဂတး ပ္ဍဲဗော်ဍုင်မန်တၟိတုဲ ကေတ်လဝ်တာလျိုင် ဌာနပရေင်ထတ်ယုက်ရ။ ဒေါအ်ဇူ နူဌာနပရေင်ထတ်ယုက်တုဲ ပံက်လဝ် အခန်ဂဥုဲဗညာ (ဗညားဆေးကုခန်း) ပ္ဍဲဍုင်ကျာ်ပိ၊ အရာပ် (၃) ဂၠံင်ဖရင်နံင်ရ။ 

==ပထမအဝဲ==
ဗညာအံင်မဵုဝွံ ဒှ်ကောန် နာဲယှိုယ်ဥူ မိဂိုင် မကတဵုဒှ်မၞိဟ် ပ္ဍဲဍုင်ရေဝ် ပ္ဍဲသၞာံ ၁၉၄၇ ဂိတုအဝ်ဂေတ် ၁၄ ဂှ်ရ။ ဘာညးမကေင်လဝ်မံင်လဝ်ဂှ် ဘာအထက (၁) ဍုင်ရေဝ်၊ ဘာအထက (၆) မင်္ဂလာတောင်ညွန်ံ၊ ဍုင်လ္ဂုင်တုဲ ပညာဂဥုဲဂှ် ညးတိုန်လဝ် ပ္ဍဲတက္ကသိုလ်ဂဥုဲ (၂) ဍုင်လ္ဂုင်ရ။ ညးကလိဂွံ ဗြးမဟိမုဒံက်တာ (M.B.B.S (Rgn))တုဲ အကြာသၞာံ ၁၉၇၅-၇၆ ဂှ် ကေင်ကၠောန်လဝ် ပ္ဍဲရုင်ဂဥုဲကောန်ၚာ် ဍုင်မတ်မလီုတုဲ ပံက်ခန်ဂဥုဲဇကုကဵုဇကုရ။

==ဘဝပၠန်ဂတး==
ဒံက်တာဗညာအံင်မဵုဝွံ ကေင်လုပ်ယိုက််ဂၠေင်လဝ် ပ္ဍဲဗော်ဍုင်မန်တၟိ ပ္ဍဲဌာနပရေင်ထတ်ယုက်ကီုရ။ 

==ပရေင်ဍုင်ကွာန်==
အခိင်ကာလ ဗော်ဒဳမဵုကရေဇြဳအလုံဒေသရးမန် မလုပ်ပြိုင်မာဲ ပ္ဍဲသၞာံ ၂၀၁၀ဂှ် ဒံက်တာဗညာအံင်မဵု လုပ်ဒုင်ရုဲမာဲ ပ္ဍဲပွိုင်ဍုင်ရေဝ် ပွိုင်ဆန္ဒမာဲ စၟတ် (၇) သွက်စၠတ်ထဝ် ကောန်ဂကူ (ကၟိန်ဍုင်) ဂှ် ကလိဂွံဇမၞးမာဲတုဲ ဂွံဒှ်အမာတ်စၠတ်ထဝ်ရ။
