'''ကဗျ ဂကောံစေတနာဍာ်ကၞေဟ်.လၟေၚ်.1'''

1။ '''ဂကောံစေတၞာ မေတ္တာဍာ်ကၞေဟ်'''

ဂကောံစေတၞာ  မေတ္တာဍာ်ကၞေဟ်
ရှ်ေသှ်ေရုမ်ဂပ်  ဂၠံင်တပ်ညးကွာ်
သ္ၚေဝ်ဂၠိပ်သ္ၚောဲတၟး  မိင်ကၠးမတ်မၠာ်
ဂကောံဏအ် ရန်တၟအ်ခိုဟ်သီုဆာ်။

ဂကောံမေတ္တာ စေတၞာဍာ်ကၞေဟ်
ချူကှ်ေပံင်ဖက်   တက်ဖျေဟ်ဒဳဇြာင်
ရမျာင်ညဳသာ  ပြာထာအိုန်ဠာင်
စေတၞာဏအ်  ဟွံယှအ်မွဲရမျာင်။

ကဗျဂၠိုင်နာ ရာပၟိက်ဍာ်ကၞေဟ်
ချူကှ်ေဗပေင်  ဟွံပၠေင်အတ္တ
သၞညးဝေင်ပါဲ ဆာဲအရထ
ဍာ်ကၞေဟ်ဏအ် လအ်သ္ၚောဲညးဆက်ခ။


2။'''စၞးအဲကျာ်ရန်'''

ပ္ဍဲကဝ်ဒမၠု        ဗရုဂိသ္ကေဝ်
ပၠေင်ကၠိအရီု        ညံင်တဟင်ဒြာဲ
ဗက်ဂၠာဲဟဍင်       တဟင်ဟဍင်
တဟင်ဟဍင်      ဂၠာဲထပ်ဟဍင်။

လ္ဒောဝ်သြဃၜဳ         ဟဳဟၟဲသၞေဟ်သြင်
ကြင်ကြောဝ်မံင်ဂှ်      ဒှ်ကရုဏာ
ပ္တံပါရမဳ                      ဂၠာဲနဲဟံင်ပြိုက်
တြုံပြဲကၞောတ်လိုက်    ဂွံဒှ်ကျာ်တြဲ။

ဓရ်သစ္စပန်  လးဒဒန်သၠဲ
သတ်ပါရမဳ   ကၠုင်နိဿဲက္လင်
ဂၠံင်မဂ္ဂင်ဆာဲ    လှာဲဘွအရဳ
ဂၠိုင်နူမဗြဲ      ဒ္တဲစၠောံဏာသြင်။

အယုသင်္ခါရ  လလောင်တြးအဵု
ထေရ်အာနန်အဴ   စံင်တူလ္ၚုလ္ၚန်
ကျာ်လောန်စဴတုဲ  နဲတိုက်ဒမၠု
လ္ၚုလိုက်သွဝ်ဗြီု သီုယာံကြင်ကြောဝ်။

အဲကျာ်စဴတုဲ   စၞးအဲကျာ်ရ
အဘိဓရ်သၠဲ   ဝိနဲ သုတ်ဂှ်
ဒှ်အ္စာကောန်တံ တၟံသတ်ပ္ဍဲလိုက်
စၞးအဲကျာ်ရန်   နိဿဲအာညိအာနန်။

အသံပါင် ရမျာင်တၠ(ကွာန်အနေင်)
