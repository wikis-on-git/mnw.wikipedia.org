-------------------------------------------------------------------------
=ဂကောံစေတၞာ မေတ္တာဍာ်ကၞေဟ်=

ဂကောံစေတၞာ''         ''မေတ္တာဍာ်ကၞေဟ်''<br>
ရှ်ေသှ်ေရုမ်ဂပ်''          ''ဂၠံင်တပ်ညးကွာ်''<br>
သ္ၚေဝ်ဂၠိပ်သ္ၚောဲတၟး''    ''မိင်ကၠးမတ်မၠာ်''<br>
ဂကောံဏအ်''         ''ရန်တၟအ်ခိုဟ်သီုဆာ်။''<br>

ဂကောံမေတ္တာ        စေတၞာဍာ်ကၞေဟ်<br>
ချူကှ်ေပံင်ဖက်        တက်ဖျေဟ်ဒဳဇြာင်<br>
ရမျာင်ညဳသာ          ပြာထာအိုန်ဠာင်<br>
စေတၞာဏအ်          ဟွံယှအ်မွဲရမျာင်။<br>

ကဗျဂၠိုင်နာ             ရာပၟိက်ဍာ်ကၞေဟ်<br>
ချူကှ်ေဗပေင်          ဟွံပၠေင်အတ္တ<br>
သၞညးဝေင်ပါဲ          ဆာဲအရထ<br>
ဍာ်ကၞေဟ်ဏအ်      လအ်သ္ၚောဲညးဆက်ခ။<br>

'''''ဇၞူဟဒယ (ကအ်လှိုၚ် / ဒေသရေဝ် သၠုၚ်ကျာ)'''''
----------------------------------------------------------------

=စၞးအဲကျာ်ရန်=

ပ္ဍဲကဝ်ဒမၠု''                 ဗရုဂိသ္ကေဝ်<br>
ပၠေင်ကၠိအရီု''              ညံင်တဟင်ဒြာဲ<br>
ဗက်ဂၠာဲဟဍင်''            တဟင်ဟဍင်<br>
တဟင်ဟဍင် ''           ဂၠာဲထပ်ဟဍင်။<br>

လ္ဒောဝ်သြဃၜဳ''          ဟဳဟၟဲသၞေဟ်သြင်<br>
ကြင်ကြောဝ်မံင်ဂှ်''       ဒှ်ကရုဏာ<br>
ပ္တံပါရမဳ''                      ဂၠာဲနဲဟံင်ပြိုက်<br>
တြုံပြဲကၞောတ်လိုက်''    ဂွံဒှ်ကျာ်တြဲ။<br>

ဓရ်သစ္စပန်''                လးဒဒန်သၠဲ<br>
သတ်ပါရမဳ''                ကၠုင်နိဿဲက္လင်<br>
ဂၠံင်မဂ္ဂင်ဆာဲ''              လှာဲဘွအရဳ<br>
ဂၠိုင်နူမဗြဲ''                 ဒ္တဲစၠောံဏာသြင်။<br>

အယုသင်္ခါရ''              လလောင်တြးအဵု<br>
ထေရ်အာနန်အဴ''        စံင်တူလ္ၚုလ္ၚန်<br>
ကျာ်လောန်စဴတုဲ''       နဲတိုက်ဒမၠု<br>
လ္ၚုလိုက်သွဝ်ဗြီု''       သီုယာံကြင်ကြောဝ်။<br>

အဲကျာ်စဴတုဲ''             စၞးအဲကျာ်ရ<br>
အဘိဓရ်သၠဲ''             ဝိနဲ သုတ်ဂှ်<br>
ဒှ်အ္စာကောန်တံ''       တၟံသတ်ပ္ဍဲလိုက်<br>
စၞးအဲကျာ်ရန်''           နိဿဲအာညိအာနန်။<br>

'''''အသံပါင် ရမျာင်တၠ(ကွာန်အနေင်)
'''''
---------------------------------------------

=လက်သဏ်မိတ်ခိုဟ်=

လက်သဏ်မိတ်ခိုဟ်''   ဒးကၠိုဟ်လဝ်ကၠာ<br>
သဒ္ဓါပေင်ရ''                သုတပေင်အာ<br>
စာဂသၠးပွး ''                စဳကၠးကဵုဏာ<br>
ဝဳရိယ''                      ဂ္စာန်ရဟွံလၞုဟ်အာ။

သတိပေင်ဂှ် ''             ဒှ်မိတ်ခိုဟ်ကၠာ<br>
သမာဓိပၠန်                စိုတ်တန်ကြန်အာ<br>
တီကေတ်ဟိုတ်ဖဵု ''     နွံကဵုပညာ<br>
ဒ္စာံသာ်ဂှ်''                  ဒှ်မိတ်ခိုဟ်မဟာ။<br>

မိတ်ခိုဟ်ဂွံဗ္ဒာဲ''           ဘဝဆာဲပၠန်<br>
ဟိုတ်မိတ်ခိုဟ်ရ''       တသိုခ်ဨကန်<br>
ဟွံခိုဟ်ဝေင်ပါဲ''          ဇၟာပ်ဒၞာဲခိုဟ်သန်<br>
သွက်ဘဝ ''              ဒးဗ္ဒမိတ်ခိုဟ်ပၠန်။<br>

'''''ဝန္ဒနာ (ဘာကွာန်လှာ.ဍုင်လ္ဂုင်)'''''

-----------------------------------------------
=ဂိတုက္ထိုန်ဗုအး ဒါန်တၟေင်ဂွံသၠးပွး=

ညးသပ္ပရိုဟ်''      အိုဟ်တၟိုဟ်မိပ်စိုတ်<br>
ကျာ်တြဲဂမၠိုင်''     ထိုင်သးဟွံအိုတ်<br>
ခၟဳအရှန်ပြဲ''          ရိုဟ်တ္ၚဲဒးစိုတ်<br>
ဂိတုက္ထိုန် ''         ဍိုက်ပေင်ကွိုန်ဟီုၜိုတ်။<br>

ဂွံကဵုဒါန်က္ဍင်''      ဘိက္ခုသင်ပြဲ<br>
ညံင်ဗြဲဂူရတ်''      ပြာကတ်ရိုဟ်တ္ၚဲ<br>
ဒါန်ပြဲတၟေင်ဆဵု''   ဂွံကဵုညးအဲ<br>
ဇၟာပ်သတ်စုင်''     ဂွံဒုင်စဖိုလ်ပြဲ။<br>

ဖိုလ်ဇၞော်မဟာ''     အာနိသံသာ<br>
ဒါန်ဟွံတုပ်ကၠာ''   ဒါန်သ္ၚာသေင်ဟာ<br>
ဒါန်သ္ၚာဝွံဍာံ''        မွဲသၞာံမွဲဝါ<br>
ဒါန်ပြဲတၟေင်''         က္ထိုန်ပေင်ကျာ်တွံကၠာ။<br>

ညးတၠဒါန်တွဵု''       မုဖိုလ်စသိုင်<br>
ဘွဗၠးၜးဂှ် ''            ပြဟ်ပြဟ်ဂွံပိုင်<br>
ပးဒၞက်တိတ်ဗၠ''း      ညးပ္လီုဟွံကၟိုင်<br>
ပၟိက်စိုတ်ဟေင်''     ဍိုက်ပေင်ဂွံစသိုင်။<br>

ဂၠးအကးရ''.           သ္ပဂတဵုတၟအ်<br>
ဒ်ဵုသိန္နရာဇ်''            အာတ်သ္ပကၞေဟ်လအ်<br>
ဍာ်မှာသၟိတ်က္ဍင်''     သ္ပမှင်ရန်တၟအ်<br>
ဖိုလ်က္ထိုန်ဝွံ''           အိုတ်ဟွံမာန်ရဲတအ်။<br>

မၞိဟ်တြုံဗြဴဆာန်''    ကဵုဒါန်က္ထိုန်ဟေင်<br>
ဨဟိဘိက္ခု ''          မုချတြုံတၟေင်<br>
မဟလ္လတာ''          ကညာဂွံသေင်<br>
သ္ၚာက္ထိုန်ဂါံ''          အလာံအရှန်တၟေင်။<br>

'''''ရာမည ပရဟိတမန်။

[[Category:ကဗျ]]
