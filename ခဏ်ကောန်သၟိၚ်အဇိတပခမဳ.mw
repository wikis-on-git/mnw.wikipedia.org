နွံကာလမွဲတ္ၚဲ ကျာ်တြဲနာပိုဲညးလိုက်ပိစှော်မွဲဘုံ မစိုန်ဒှ်တဴအ္စာမၞိဟ်ဒေဝတဴဂမၠိုၚ် မပဒတဴပ္ဍဲဇရေၚ်ဍုၚ်ရာဇာဂြိုဟ် ဘာဝေဠုဝိုန် ကေုာံ အသဳတိသာဝကကွးဂမၠိုၚ်ဒ္စါံစှော်။ သၟိၚ်အဇာတသတြုံဝွံ ဒှ်ဒကာဘာမွဲ အဆက်သၟိၚ်ဗိမ္ဗိသာမအံက်ဇကုဂှ်ရ။ ဂၞကျာ်သၟိၚ်အဇာတသတြု မတွံဂးကဉ္စနဒေဝဳဂှ် က္တဵုဒှ်ပဋိသန္ဓိစှ်ဂိတုစှ်တ္ၚဲ ဍိုက်ပေၚ်တုဲ သၠးဂဗ္ဘ ဂွံကောန်တြုံမွဲဂှ် အဇိတကုမ္မာ ခုတ်လဝ်ယၟုုရ။ အဇိတကုမ္မာဂှ်ပၠန်တုန်လေဝ် ဗွဲလၟေၚ်ၚ်ဇၞော်မောဝ်အာတုဲ မွဲဟာန်ကေုာံကောန်ၚာ်သၟိၚ်မသုန်ကၠံတံဂှ် တွဳဗွိုၚ်လၟိုန်ရ။<ref>သၞာံ ၁၃၇၉။ ပြကိုဟ်အနာဂတဝၚ် အလန်စတုတ္ထ။ ကျာ်ဇၞော်အ္စာပါလကမှာထေရ်၊ ဘာအံၚ်စေတဳ(ဝါၚဴ) ဍုၚ်ကၟာဝက်(ရးဇြာ)။</ref>

ဒးကာလ အာယုက်ဂါမ်စိုပ်စှ်တြဲသၞာံတုဲ သၟိၚ်အဇာတသတြုဂှ် သာ်ဝွံဟီုကဵုကောန်ဂှ်ရ။ "ယွကောန်သ္ဍိုက်သၟိၚ်မ ယြဴပူဂဵုမွဲ တြုံကီုလဝ်၊ ဗြဴကီုလဝ် ပ္ဍဲသာသနာကျာ်တြဲဝွံဂှ် ဂွံမံၚ်မွဲယိုက်ဒိုက် ဂွံဖျိုက်ဇကု တိတ်ပခမဳမ္ဂးဂှ် ဒှ်မပြဲလောန်ရလေဝ် ကောန်"သာ်ဝွံ သၟိၚ်ဟီုဂလာန်ဗွဲဓမ္မဓရ်ရ။

ကောန်တြုံတၠပါရမဳဂှ် ဂွံမိၚ်ကေတ်ဒွါပါၚ်မအံက်တုဲ နကဵုမဗဗေၚ်ပါရမဳအတိက် မကၠုၚ်ဖအောဝ်လလဴ ဇဴစိုတ်သဒ္ဓါသ္ဇုၚ်သ္ဍိုက်အာဂှ်ဒှ်တုဲ၊ ချိုန်ခဏဂှ်ဟေၚ် ဒုၚ်ပါၚ်မအံက်ရ။

== နိဿဲ ==
[[ကဏ္ဍ:ဗုဒ္ဓဘာသာ]]
{{DEFAULTSORT:ခဏ်ကောန်သၟိၚ်အဇိတပခမဳ}}
