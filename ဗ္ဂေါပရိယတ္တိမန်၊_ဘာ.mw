<mapframe latitude="16.468645" longitude="97.624634" zoom="12" width="400" height="300" align="right">
{
  "type": "FeatureCollection",
  "features": [
    {
      "type": "Feature",
      "properties": {},
      "geometry": {
        "type": "Point",
        "coordinates": [
          97.624634,
          16.468645
        ]
      }
    }
  ]
}
</mapframe>

'''ရာမညနိကာယ [[ဘာ|ဘာ]]ဗ္ဂေါပရိယတ္တိမန် တိုက်လိက် ဘာဗ္ဂေါပရိယတ္တိမန်၊ '''အရာကုန်သီ၊ ဍုင်မတ်မလီုဝွံ '''[[သဳလာစာရ၊ ဘဒ္ဒန္တ|ကျာ်ဇၞော်အ္စာ ဘဒ္ဒန္တသဳလာစာရ]]''' ပတန်လဝ်ရ။

'''ပရူဒဒှ်မတန်ဘာတုန်'''
ကျာ်ဇၞော်အ္စာ သဳလာစာရဝွံ အံင်ဇၞးကတ် တန်ဓမ္မာစရိယ၊ ကလင်စဴကၠုင် နူဍုင်အင်ဝတုဲ ဖျေံတဴလိက် ပ္ဍဲဍုင်သုဝဏ္ဏဘူမိ (သဓီု) ဗၞတ်ၜါသၞာံရ။ 

နူဂှ် ဒါယာကာ [[ရာမညနိကာယ ဘာရုင်ဒါန်| ဘာရုင်ဒါန်]] ဂမၠိုင် ဒုင်ဖျဴဏာတုဲ ဖျေံတဴလိက် ပ္ဍဲ[[ဍုင်လၟိုင်|ကွာန်လၟိုင်]] ဗၞတ်စှ်သၞာံပေင်င်ရ။

ကသပ်စိုတ်သၟိက်ဂွံပံက်တိုက်လိက် ပ္ဍဲဍုင်ဇၞော် က္တဵုဒှ်ကၠုင်ကု ကျာ်ဇၞော်အ္စာဘဒ္ဒန္တ သဳလာစာရတုဲ ပ္ဍဲသက္ကရာဇ် ၁၃၄၅-သၞာံဂှ် ကၠုင်ပတန်တိုက်လိက် [[ဘာ|ဘာ]]ဗ္ဂေါပရိယတ္တိမန် ပ္ဍဲ[[ဍုင်မတ်မလီု|ဍုင်မတ်မလီု]]ရ။ သင်ကောန်ကတ်လိက် နူဘာရုင်ဒါန် ဗၞတ် ၂၇ ဇကု မတိုန်ဒၟံင် တန်ဇၞော် တန်ဒေါဝ်တံဂှ် ပါဗက်ကၠုင် ကရောံကျာ်ဇၞော်အ္စာရ။ ကျာ်ဇၞော်အ္စာသဳလစာရဝွံ ဟိုတ်နူမစဳကၠး ဆိုက်ဗဒက်တဴ ပ္ဍဲလိက်ဗွဟ်ဗ္တံဘာသာအဘိဓရ် ယမိက် ပဌာန်တုဲ ကောန်ကတ်လိက် မၞုံပၟိက်ကဵုလိက်ဗွဟ် ဗ္တံတံဂှ် ဂၠောဲကောံဒုင်စသိုင်ရှ်သာပညာအိုတ်ရ။

== တရဴတိုက်လိက် ==
ယးသၞာံ ပ္ဍဲသက္ကရာဇ် ၁၃၄၆ သၞာံဂှ် သင်ကောန်ကတ်လိက် မတိုန်ဒၟံင်တန်ဇၞော်သၟးဂှ် နွံဗၞတ်မသုန်စှော်ဇကုရ။ ပ္ဍဲအခိင် အခါဂှ် သင်ကောန်ကတ်လိက် မတိုန်ဒၟံင်တန်ဇၞော် နွံဗၞတ်ဂလိုင်ဂှ်ဂှ် ဒှ်အံသဝ်တိုက်လိက်မွဲသာ်ရ။ "စိုတ်အာဇာနဲ ရိုဟ်တ္ၚဲလွဳၜံင်" ရဴသာ်ဝွံ ညးမအာဂတပၠတရဴ ဟိုတ်နူမၞုံကဵုစိုတ်မပြဲသာ်ဂှ်တုဲ တိုက်လိက်မန် နကဵုရမျာင် မဖျေံပ္တိုန်လိက်မန်၊ ရမျာင်ကလေင်ယမိက် ပဌာန်ဗတ်မန်တံဂှ် မံက်ဂတဝ်ပြာကတ်တိုန် ပ္ဍဲဍုင်ဇၞော်မွဲဒၞာဲကီုရ။

== အ္စာလိက်ဂမၠိုင် ==
# တၠဂုဏ်အ္စာ နန္ဒောဘာသာ (ကွာန်ဟံင်ဂံါ)
# တၠဂုဏ်အ္စာ သဳဟ (ကွာန်ပါင်မ္ၚဵု)
# တၠဂုဏ်အ္စာ သုမန (ဍုင်ရေဝ်)
# တၠဂုဏ်အ္စာ ကေတု (ကွာန်ကြုင်ကညာ)
# တၠဂုဏ်အ္စာ သဳရိဓဇ (ကွာန်တံင်ပရင်)
# တၠဂုဏ်အ္စာ ပါလရာမည (ကွာန်တံင်ပရင်)
# တၠဂုဏ်အ္စာ သူရိယ (ကွာန်ဘာ)
# တၠဂုဏ်အ္စာ ဥတ္တမ (ကွာန်ဒဵုတၟံ)
# တၠဂုဏ်အ္စာ ဓမ္မိက (ကွာန်ကုန်မိပ်ဇြိပ်)
# တၠဂုဏ်အ္စာ ဇ၀န (ဍုင်ကၟာ၀က်) 
# တၠဂုဏ်အ္စာ သြဝါဒ (ကွာန်ဝါဂၠံင်)
# တၠဂုဏ်အ္စာ ပညိန္ဒ (ကွာန်ခယျးမ္ၚး)
# တၠဂုဏ်အ္စာ အရဳယ (ကွာန်စောဂလာ)
# တၠဂုဏ်အ္စာ နေလင်္ဂ (ကွာန်အံင်ဇၞး)
# တၠဂုဏ်အ္စာ သောဘိတ (ကွာန်အင်လှာထဝ်)
# တၠဂုဏ်အ္စာ ဣန္ဒရဇ္ဇ (ကွာန်ဒူရာ)
# တၠဂုဏ်အ္စာ သောဘိတ ([[ဍုင်လၟိုင်|ဍုင်လၟိုင်]])
# တၠဂုဏ်အ္စာ သူရိယ (ကွာန်ကအ်ဍောတ်)
# တၠဂုဏ်အ္စာ ဥတ္တရ (ဍုင်လၟိုင်) 
# တၠဂုဏ်အ္စာ ဥတ္တမ (ကွာန်ဒဵုသ္ဇင်)
# တၠဂုဏ်အ္စာ ဥတ္တမ ([[ကၟာဝက်၊ ဍုင်|ဍုင်ကၟာဝက်]]) 

ဂမၠိုင် ဒှ်ကောန်ကွး မဘိုင်ရီုဗင်ဖျေံလိက်ပရိယတ် ကရောံကျာ်ဇၞော်အ္စာမဒှ်ရ။

== ဇြဟတ်လွဳက္ၜံင်ပတိတ် ==
နူသၞာံ ၁၃၄၅ တေံ စိုပ် ၁၃၇၇ သၞာံဏံ အာယုက်တိုက်လိက် ဂံါလုပ် ၃၂ သၞာံရ။
ပ္ဍဲကဵုသဘင်တိုက်လိက်ပေင် ၂၅ သၞာံဂှ် ကေတ်လဝ်စရင်အံင်လိက် အလဵုအသဳတုဲ သင်မအံင်ဇၞးဂမၠိုင်
=== တန်ကလေင်ပထမ ===
* တန်ဍောတ်- ၁၁၇ ဇကု
* တန်ဒေါဝ် - ၁၄၁ ဇကု
* တန်ဇၞော် - ၉၀ ဇကု
=== တန်ဓမ္မာစရိယ ===
* မွဲပြကိုဟ် ၃ ဇကု
* ၜါပြကိုဟ် ၃ ဇကု
* ပြကိုဟ်တုဲ ၄ ဇကု 
ဂွံတီကေတ်ရ။

== ပြကိုဟ်မခၞံဂမၠိုင် ==
သွက်ကောန်ကတ်လိက်ဂမၠိုင် သ္ဂောံဂိုင်သမ္တီနဲကဲလောဲသွာညိဂးတုဲ ပြကိုဟ်ဗၞတ် (၁၃) ပြကိုဟ် ချူခၞံမံက်ဂတဝ်ကၠုင် ပ္ဍဲတိုက်လိက်ဘာဗ္ဂေါ ပရိယတ္တိမန်ရ။ 
ပြကိုဟ်ဂမၠိုင်တံဂှ်
# ပြကိုဟ် ဓာတုကထာနယူပဒေသ
# ပြကိုဟ် ယမကနယူပဒေသ (ကၞပ်-ပထမ)
# ပြကိုဟ် ယမကနယူပဒေသ (ကၞပ်-ဒုတိယ)
# ပြကိုဟ် ပဋ္ဌာနနယူပဒေသ 
# ပြကိုဟ် ဓမ္မာစရိယနယူပဒေသ (ကၞပ်-ပထမ)
# ပြကိုဟ် ဓမ္မာစရိယနယူပဒေသ (ကၞပ်-ဒုတိယ)
# ပြကိုဟ် နျာသနယူပဒေသ
# ပြကိုဟ် ဝစနာဒိဆက္ကနယူပဒေသ
# ပြကိုဟ် လက္ခဏာဒိစတုက္ကနယူပဒေသ
# ပြကိုဟ် တြာဲဇာတကဋ္ဌကထာ
# ပြကိုဟ် တြာဲပါရာဇိကဏ်ပါဠိမူ 
# ပြကိုဟ် တြာဲပါရာဇိကဏ် အဋ္ဌကထာ (ကၞပ်-ပ)
# ပြကိုဟ် တြာဲပါရာဇိကဏ် အဋ္ဌကထာ (ကၞပ်-ဒု)
# ပြကိုဟ် တြာဲပါရာဇိကဏ် အဋ္ဌကထာ (ကၞပ်-တ)
# ပြကိုဟ် တြာဲပါရာဇိကဏ် အဋ္ဌကထာ (ကၞပ်-စတု) 
# ပြကိုဟ် နယူပစာရနယူပဒေသ
ဂမၠိုင်ဝွံ ချူခၞံလဝ်တုဲအိုတ်ရ။

== ကဏ္ဍတာလျိုင်ပ္ဍဲဂကူ ==
ကျာ်ဇၞော်အ္စာ ဘဒ္ဒန္တသဳလာစာရဝွံ တာလျိုင်ပ္တန်တိုက်၊ တာလျိုင်ဖျေံလိက် သၟးဟွံက သီုမယိုက်ဂၠေင်လဝ်ဒၠေင် 
* တာလျိုင်ဟိတဓရ
* ဒု-ဥက္ကဌ [[ရာမညဓမ္မာစရိယ|ဂကောံရာမညဓမ္မာစရိယ]]၊ အလုံဒေသရးမန် အခိင်အခါဗွဲမလံရ။

ပ္ဍဲသက္ကရာဇ် ၁၃၆၅ သၞာံဂှ် သၟိင်အလဵုအသဳတံ ဇိုန်ဏှင်ဗ္ဂိန်ကဵုတဆိပ်ကြာ '''အဂ္ဂမဟာပဏ္ဍိတ'''။ ကျာ်ဇၞော်အ္စာ ဘဒ္ဒန္တသဳလာစာရဝွံ ကလိဂွံအာယုက် ၇၄ သၞာံရ။ ၜိုန်ဒှ်သာ်ဂှ်ကီုလေဝ် ခမဳသင်တံ ကၠုင်အာတ်အခေါင်စိုပ်မ္ဂး ဖျေံဒၟံင်ကဵု လိက်ဗွဟ်ဥတုက္ညင် မတွံဂးပြကိုဟ်ယမိက်၊ ပဌာန်တံဏီရ။

== နိဿဲဂမၠိုင် ==
* လိက်ကၞပ် သ္ဘင်စၟတ်သမ္တီ သွဟ်လိက်ပတ်မန် အလဵုအသီပေင် (၁၀၀) သၞာံ၊ ဝင်တိုက်လိက်မန်ဂမၠိုင်။ မုက်လိက် ၆၅-၆၇ (ကောဇာ-၁၃၇၇၊ သာသနာ ၂၅၅၉) <ref>လိက်အုပ် ဝင်တိုက်လိက်မန်ဂမၠိုင်</ref>

{{DEFAULTSORT:ဗ္ဂေါပရိယတ္တိမန်|ဘာ}}
[[Category:!Main category]]
[[Category:AN]]
[[Category:ဘာလကျာ်ဂမၠိုင်]]
[[Category:ဘာရာမညနိကာယ]]
