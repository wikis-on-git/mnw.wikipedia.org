<mapframe latitude="16.4045" longitude="97.4377" zoom="10" width="400" height="300" align="right">
{
  "type": "FeatureCollection",
  "features": [
    {
      "type": "Feature",
      "properties": {},
      "geometry": {
        "type": "Point",
        "coordinates": [
          97.52632141113283,
          16.4347679978613
        ]
      }
    }
  ]
}
</mapframe>

'''တကအ်ခၟိုၚ်''' (Burmese; ဘီလူးကျွန်း)ဝွံ နွံပ္ဍဲပါၚ်ၜဳသြၚ်လောန် ပလိုတ်ဍုၚ်မတ်မလီုရ၊၊ အလုံမွဲ တကအ်ဂှ် ညးစၟတ်သမ္တီလဝ် ပွိုၚ်ဍုၚ်ၜါသွာၚ် နွံ ပ္ဍဲတွဵုရးဍုၚ်မန် ()၊၊ တကအ်ခၟိုၚ်ဂှ် သီုဖအိုတ် နွံ 152.22 mi<sup>2</sup> (394.26 km<sup>2</sup>) ဇမၠိၚ်ဗွိုၚ် တကအ်ဂှ် သီုဖအိုတ် နွံ 60.04 တိုၚ်ရ၊၊ ပ္ဍဲတကအ်ဂှ် မၞိဟ်မပဒတဴ သီုဖအိုတ် ၜိုတ် ၂၀၀,၀၀၀ ဒှ်ရ၊၊

=='''နိရုတ္တိ'''==
[[File:Suku Jahai (12478358795).jpg|thumb|Suku Jahai (12478358795)|ဂကူဇဟာဲ (မလုပ်လၟိဟ် ဂကောံဂကူ သေမိုင် မၞုံပ္ဍဲ တကအ်မလေဂမၠိုင်]]

အဓိပ္ပါယ် ယၟု တကအ်ခၟိုၚ်ဝွံ ဂွံဆဵုကေတ် ဂၠိုၚ်ကဵုဗီုရ၊၊ အတိုၚ် လိက်စၟတ်သမ္တီမ္ဂး တကအ်ခၟိုၚ်လၟုဟ်ဝွံ မွဲအခိၚ် ဒှ်ဒၟံၚ် တကအ်ပိတကအ်၊ ဗွဲကြဴ တကအ်တအ် ဆက်အာတုဲ ဒှ်အာ မွဲတကအ်ရ၊၊ ဒၞာဲ ကွာန်ကြေဝ်၊ ကလုဲ၊ မုဟ်ဒဵု၊ မုဟ်နာၚ်တအ်ဂှ် ညးကော်စ တကအ်လကိုဟ် တကအ်ယက္ခ၊၊ ဒၞာဲကွာန်မုဟ်ဒုန် စဵုကဵုစိုပ် ကုန်ကြီးဇၞော်၊ ဝၚ်ဂလုံဂှ် ညးကော်စ တကအ်ဗြဴကၟာဲ၊၊ နူကွာန် ဂလာဒေါအ် စဵုကဵုစိုပ် ကွာန် ကၟာကှ်ေ ဂှ် တကအ်ခၟိုၚ်၊၊ ပသဇိုၚ် ကုတၞံခၟိုၚ် မတိုန်ဒၟံၚ်တုဲ တကအ်ခၟိုၚ် ညးကော်စ မြဴသာ်ဝွံ ညးဟီုလဝ်ရ၊၊ 

နကဵုသုတေသနဝၚ်မ္ဂး ခၟိုၚ် ဂှ် ကၠုၚ် နူယၟု ဂကူမၞိဟ် မၞုံကဵု ဖျုန်စၞာံလမ္စံက် ဂကူသေမိုၚ် (Semang)၊၊ ဂကူမၞိဟ်ဏအ် ပ္ဍဲအခိၚ်လၟုဟ် သှ်ေဒၟံၚ် ပ္ဍဲတကအ်မလေဂမၠိုၚ်ရ၊၊ အစာဝၚ် ဗလက်ဒၚ် (Blagdon) လ္ၚတ် မအရေဝ်ဂကူ သမိုၚ်ဂှ်တုဲ ဂွံတီကေတ် ဂကူသေမိုၚ် မဟီုဒၟံၚ် အရေဝ်မန် ခေတ်တမၠာ မပြံက်နှဴ ကုအရေဝ်ဗဳဇညးတအ် နဳဂရမ်တဝ် (Negrito)ရ၊၊ မအရေဝ် နူကဵု ဂကူသေမိုၚ်ဂှ်လေဝ် ဂကူမန်တအ် လွဳစလဝ် နွံကီုရ၊၊ ဗွဲတၟေၚ် မအရေဝ် မဆေၚ်ကဵု သၠာ်ဂမၠိုၚ်ရ၊၊ အတိုၚ်ပၟိက် နာဲဗဳထဝ် မန်ဇြာ မ္ဂး အရေဝ်မန် မကော် ထဝ်/ ထရ် ဂှ် လွဳစ နူဂကူသေမိုၚ် တာလ် (ƭa:l) ရ၊၊ နာဲဗဳထဝ် မန်ဇြာ ရံၚ်ကဵု မအရေဝ်တၞောဝ်ဂကူမန် မၞုံ ပ္ဍဲဒေသ အေန်ဒဝ်ချာၚ်နာဂမၠိုၚ်တုဲ မကော်ဒၟံၚ် မအရေဝ် ထဝ် မး (mah) မဂွံအဓိပ္ပါယ် တၟး၊၊ မအက္ခရ် မဆေၚ်ကဵု နိယာမ အစောမ်သတ္တိထဝ် ပါဲနူတၟးတုဲ မွဲပၠန်ဂှ် ကလေဲ ရ၊၊ နာဲဗဳထဝ် မန်ဇြာ ရံၚ်ကဵု အရေဝ်ကရေၚ် မကော် ထဝ် ထူအလွာဲ တုဲ ဒဒှ်ရ အရေဝ်တၞောဝ်မန် မဆေၚ်ကဵုထဝ်မွဲပၠန်ဂှ် ကလေဲ ရ၊၊ မန်တအ် လွဳစ အရေဝ် နဳဂရမ်တဝ် ထရ် တုဲ ကော်သီုၜါ ထဝ်ကလေဲ၊ ပ္ဍဲမန် ကလေဲဂှ် ကၠေအ်တုဲ သှ်ေဆထဝ်၊၊ ဆဂး ကရေၚ် မလွဳစ နူမန်ဂှ် ဆက်ကော်ဒၟံၚ် ထူကလွာဲ (ထဝ်ကလေဲ) ဖိုဟ်ရ၊၊ 

နကဵုလညာတ် အစာဝၚ် ဂျောတ် ဝေဘာ (George Weber, 2013) ညးမလ္ၚတ်ပရူဝၚ် ဂကူသေမိုၚ်တအ်မ္ဂး နူအခိၚ် ဘဳစဳ ၅၀၀၀ တေအ်ဂှ် ဂကူသေမိုၚ်တအ် စုက်လုက် ကုအရေဝ်မန်တမၠာရ၊၊ ထံက်ရံၚ်ကဵု တဳအဝ်ရဳ အစာဝၚ် ဗလက်ဒၚ် ကေုာံ ဂျောတ်ဝေဘာ မဒုၚ်သဇိုၚ် အရေဝ်မန် ပ္ဍဲဂကူသေမိုၚ် မၞိဟ်ဂကူဖျုန်စၞာံလမ္စံက် မဂွံဆဵုကေတ် ပ္ဍဲတကအ်မလေဂှ်မ္ဂး ဒဒှ်ရ ဂကူမန် စိုပ်ကၠုၚ် ပဒတဴဒၟံၚ် ပ္ဍဲဒေသဇိုၚ်ၜဳမုတ္တမ (ဒၞာဲဂကူမန်တအ် မပဒတဴဒၟံၚ်လၟုဟ်) ဟီုကဵုလၟိဟ်သၞာံမ္ဂး ၇၀၀၀ (ထပှ်လ္ၚီ)သၞာံပြၚ်ၚ် ဟီုမာန်ရ၊၊

==ကွာန်ဂမၠိုၚ် ၆၄==

(၁) ကွာန်မုဟ်ဒုန် (မုဒွန်း)

(၂) ကွာန်ဒံၚ်ရာတ် (ဒေါၚ်းရပ်)

(၃) ကွာန် တကအ်မုဟ်ပန် (ကော့မုပွန်)

(၄) ကွာန် မုဟ်ဟေဲ (ကညှော်)

(၅) ကွာန်ကတိုၚ်စိၚ် (ကတောၚ်စိန်)

(၆) ကွာန်ၝောအ်နက် (ဘို့နက်)

(၇) ကွာန်သက္ကော (သက္ကော)

(၈) ကွာန်လၟိုၚ် (လမိုၚ်း)

(၉) ကွာန် ကၟံက်ထံၚ် (နတ်မှော်)

(၁၀) ကွာန်ခရိုက်သြိက် (ခရိုက်သစ်)

(၁၁) ကွာန်သေဲ (ကွန်သဲ)

(၁၂) ကွာန်သၞေဟ်မြာၚ် (မရမ်း)

(၁၃) ကွာန်ကၠဟ်ၜဳ (ကုလားဘီ)

(၁၄) ကွာန်ဝါလာမ် (ဝယ်လမ်း)

(၁၅) ကွာန်မုဟ်ရိုတ်ဍောတ် (မုရစ်ကလေး)

(၁၆) ကွာန်ကအ်ဟဍာ် (ကော့ကဒိုက်)

(၁၇) ကွာန် သၞေဟ်မုဟ် (နှီုးမှုတ်)

(၁၈) ကွာန်အၜေတ် (အဘစ်)

(၁၉) ကွာန်လှာ (ကွန်လှာ)

(၂၀) ကွာန်ကၟာကှ်ေ (ကမာကေး)

(၂၁) ကွာန်ဆာဲပလာ (ဆယ်ဗလာ)

(၂၂) ကွာန်ခရိုက်နှီ (ခရိုက်နှီး)

(၂၃) ကွာန်ဟရိုက်ဒုန် (ခရိုက်ဒူး)

(၂၄) ကွာန်ဇဳဂုၚ် (ဇီးကုန်း)

(၂၅) ကွာန်ဖန်ဖက် (ဖံဖ)

(၂၆) ကွာန်တဂဝ်ပတဳ (တကူပတီ)

(၂၇) ကွာန်ခလောက်ဂနာၚ် (ခလော့ခနိုၚ်း)

(၂၈) ဟလာဲဒေါအ် (ကုလားတို့)

(၂၉) ဍုၚ်ၜါသွာၚ် (ချောၚ်းဆုံ)

(၃၀) ကွာန်မုဟ်ရိုတ်ဇၞော် (မုရစ်ကြီး)

(၃၁) ကွာန်ကရၚ်ဝၚ်စိၚ် (ကရၚ်ဝၚ်းစိန်)

(၃၂) ကွာန်စက်ကာဲ (တော်ကဲ)

(၃၃) ကွာန်မုဟ်ခနဳ (မူခနီး)

(၃၄) ကွာန်မုဟ်ကွေဟ် (မုကွဲ)

(၃၅) ကွာန်ကမၞာမ် (ကမနၚ်း)

(၃၆) ကွာန်သၞေဟ်မုက် (နှီးမုတ်)

(၃၇) ကွာန်တကအ်ဍောတ် (ကော့ဒွတ်)

(၃၈) ကွာန်ကၠအ် (ကလော့)

(၃၉) ကွာန်ဝါဍောတ် (ရွာလွတ်)

(၄၀) ကွာန်ခဍး (ကဒါ)

(၄၁) ကွာန်ယိုက် (ကွန်ယိုက်)

(၄၂) ကွာန်တဝ်ကၞဴ (တော်ကနာ)

(၄၃) ကွာန်လာန် (ညောၚ်လန်း)

(၄၄) ကွာန်ကၟာမဵု (ကမာမို)

(၄၅) ကွာန်မုဟ်ဒဵု (တောၚ်စွန်း)

(၄၆) ကွာန်မုဟ်နာၚ် (မုနိုၚ်း)

(၄၇) ကွာန်ကလုဲ (ကလွီ)

(၄၈) ကွာန်ကြေဝ်/ဒဵုကြေဝ် (ဒရယ်)

(၄၉) ကွာန်ဒံၚ်ဥ (ဒေါၚ်းဥ)

(၅၀) ကွာန်ကအ်ရွဲ (ကော့ရွဲ)

(၅၁) တကအ်ၜိုပ် (ဟံသာကျွန်း)

(၅၂) ပလိုၚ်ဝါန် (ပလိုၚ်ဝမ်း)

(၅၃) တော်ပွန်

(၅၄) ကလော့ခနှိုၚ်း

==ဍုၚ်တြေံ==

ပ္ဍဲတကအ်ခၟိုၚ်ဂှ် ဂွံဆဵုကေတ် ဒၞာဲဍုၚ်တြေံ ပန် ဒၞာဲ ဍုၚ်ကြေဝ်၊ ကွာန်ဂလာၜဳ၊ ကွာန်ဝါလာန်၊ ကွာန်သက္ကော၊၊

ပၞောဝ်တအ်ဂှ် ဍုၚ်ကြေဝ်ဂှ် မၞိဟ်တီဂၠိုၚ်အိုတ်ရ၊၊

==သဘၚ်ကျာ်တကအ်ခၟိုၚ်==

သဘၚ်ကျာ်တကအ်ခၟိုၚ်ဂှ် စနူတ္ၚဲအတးစှ်ေ (ဨပြဳ ၁၄) ပွိုၚ် (၁၄) တ္ၚဲ ဆက်ကၠောန်အာ မွဲကွာန်တုဲ မွဲကွာန်ပၠန်ရ၊၊ 

==ပေါမ်အာဂီုဒေသဂမၠိုၚ်==

===မၚ်ဗၠာဲအဇိတ္တကုမ္မာ===

တကအ်လကိုဟ် (ဝါ) တကအ်ယက္ခ

ပ္ဍဲအခိၚ် ကျာ်တြဲပိုဲ ပါရမဳၜတ်တ် ဘဝဗောဓိသတ်ဂှ် ပ္ဍဲဒၞာဲ ဗဒါဲ ၜဳမသုန်ကောံဂှ် နွံတကအ်မွဲရ၊၊ လၟုဟ်တကအ်ဂှ် ညးကော်စ တကအ်ပဉ္စလိုၚ်၊၊ ပ္ဍဲသၟဝ်ဍာ် ဒၞာဲတကအ်ဂှ် နွံလွဳမာန် ဒေဝတဴမွဲ မဍိုက်ပေၚ်တဴ ကုပိုန်ကျာ်သြဳရ၊၊ သၟိၚ်ဗြဟ္မဒတ္တ မိက်ဂွံဂွံ ကောန်ဝုတ်ဒေဝတဴတုဲ ဗလးနၚ် သကိုပ်က္ၜၚ် ကဵုအာဂၠာဲ ဂွံထပှ်အလန် သကိုပ်က္ၜၚ် (၇) တအ်ဂှ် ဆညးမွဲကီု ဟွံဂွံမိၚ် ပရိုၚ်သဇိုၚ်ရ၊၊ ပ္ဍဲမရနုက်ကဵု (၈) ဝါဂှ် သၟိၚ်ဗြဟ္မဒတ္တ ဗလးဏာ ကောန်ဗြဴကၟာဲ အဇိတ္တကုမ္မာ မွဲဟာန်ကေုာံ ကောန်က္ၜၚ် (၅၀၀) သီုကဵု စၞအဟာရဘိုန်ဇိုန် ဗွဲမဂၠိုၚ်ရ၊၊ က္ၜၚ်မၚ်ဗၠာဲအဇိတ္တကုမ္မာ ကေုာံ ကောန်က္ၜၚ် (၅၀၀) ဂှ် ဒးလဗိုတ်ကျာတုဲ စိုပ်အာ တကအ်မွဲရ၊၊ ပ္ဍဲတကအ်ဂှ် ဇုတ်မၞိဟ်ဂအုံဒၟံၚ် ညံၚ်ဒဵုရ၊၊ ဇုတ်မၞိဟ်တအ်ဂှ် ဒှ်ဇုတ် က္ၜၚ်သၟိၚ်မဗလးနၚ် ကိုပ်ကၠာတေအ်ဂှ် ညးတေအ်ဂွံတီကေတ်ရ၊၊ ဒၞာဲဂှ် လၟုဟ် ညးကော်စ ကုန်ဇုတ် မနွံဂတကွာန် မုဟ်ဒဵု ပ္ဍဲဝါ မလုပ်ကွာန်ဒုဟ်နာၚ်ရ၊၊

မၚ်ဗၠာဲအဇိတ္တကုမ္မာ ဆက်မိတ် သၟိၚ်လကိုဟ် စၞအဟာဘောဇိုန်တအ်ရ၊၊ တုဲဂှ် မၚ်ဗၠာဲဂှ် လဴဗ္စ ဟိုတ်ညးတအ်မဂွံကၠုၚ်ဂှ်တုဲ သၟိၚ်လကိုဟ်ဂှ် စၞောန်ပညုၚ်ကဵု ဒၞာဲတကအ် ဗဒါဲၜဳမသုန် မကောံဂှ်ရ၊၊

တကအ်ဗြဴကၟာဲ

ၜိုန်ရ မၚ်ဗၠာဲအဇိတ္တကုမ္မာ မဂွံတီကေတ်ဒၞာဲ ကောန်ဝုတ်ဒေဝတဴကီုလေဝ် ဂွံကော်ဏာ ကောန်ဝုတ်ဒေဝတဴဂှ် ဟွံဂွံတုဲ မၚ်ဗၠာဲ ကေုာံ ကောန်က္ၜၚ် (၅၀၀) လုပ်ဇူ ပ္ဍဲတကအ်ဗြဴကၟာဲရ၊၊ မၚ်ဗၠာဲအဇိတ္တကုမ္မာဂှ် ဒှ်ဓဝ်ဇြဟာန် ကု ဨကရာဇ်ဗြဴ တကအ်ဗြဴကၟာဲတုဲ ပံၚ်နှဴရေၚ်သကအ်ရ၊၊ မၚ်ဗၠာဲအဇိတ္တကုမ္မာဂှ် မံၚ်ပ္ဍဲတကအ်ဂှ်လအ်တုဲ လ္ၚုကၠုၚ်စိုတ် မိက်ဂွံအာဌာန်တၞဟ်တုဲ ဟီုကဵု ဨကရာဇ်ဗြဴဂှ် ပ္ဍဲတကအ်ဏအ် ကၠာတေအ် မၞိဟ်တြုဟ်လေဝ် ဟွံမဲ၊ ယဝ်ရ သၞတအ် ကၠုၚ်ဗတိုက်မ္ဂး ဒးကျညးတၞဟ်ရ၊၊ ကာလဂှ် ဨကရာဇ်ဗြဴဂှ်ဟီု ဟွံဒးဂွိၚ်ကဵုသၞ၊ သၟိၚ်အိန် ကဵုလဝ် ဖံမုက်ပန် နွံမွဲ၊ ဇုက်ကၞေၚ် သွက်ဂွံဒက်ကၠေၚ်သၞ နွံမွဲ၊ တုဲတှ်ေ မြပံၚ် သွက်ဂွံဗါ်သၞဂှ် နွံမွဲ၊၊ ကြဳဇှ်ဣဓိဖံဂှ် ပ္ဍဲမုက်မွဲလပါ်ဂှ် တက်မ္ဂး သြောအ်သ္ၚု စၞအဟာရတအ် ပေၚ်အာ ဟၚ် ဖလူ ရ၊၊ မုက်မွဲလပါ်ဂှ် တက်မ္ဂး ဗွိုက်လတက်ဂှ် ပေၚ်ကၠုၚ်၊ မုက်မွဲလပါ်ဂှ် တက်မ္ဂး လွဟ်လက်နက်နာနာသာ် ကတဵုဒှ်ကၠုၚ်၊ မုက်မွဲလပါ်ဂှ် တက်မ္ဂး နန်ပြာသာဒ်ဂမၠိုၚ် သၠုၚ်တိုန် စဵုစိုပ်အကးတုဲ ဒၞာဲမဒးစိုတ်ဂှ် ပဒတဴမာန်ရ၊၊ ကဵုအသံ ကုဇုက်ကၞေၚ်မ္ဂး ဇုက်ကၞေၚ်ဂှ် ရပ်ကၠေၚ်ထောအ် သၞတအ် သီုဖအိုတ်တုဲ မြပံၚ်ဂှ် အခိၚ်ဒးစိုတ်ဂှ် ကဵုကုတ်ကအ် သၞတအ်ဂွံရ၊၊ မၚ်ဗၠာဲအဇိတ္တကုမ္မာ ဂွံတီကေတ် အစောမ်ကြဳဇှ်တအ်ဂှ်တုဲ ပ္ဍဲဗတံဂှ် ထပက်ပထောၚ်ထောအ် ဖံဇၞော်ဂှ်တုဲ ကၠတ်ဏာ ဇုက်ကၞေၚ် ကဵု မြပံၚ်ဂှ်တုဲ ကုကောန်က္ၜၚ်ဇကု (၅၀၀) ဂှ် ကၠတ်တိတ်အာ နူတကအ်ဗြဴကၟာဲဂှ်ရ၊၊

===ပေါမ် မၚ်ဗၠာဲကောန်ကမအ်===

==နိဿဲ==
မောင်ဘာ (ဦး) (၂၀၁၇) ချောင်းဆုံမြို့နယ် (ခေါ်) ဘီလူးကျွန်းသမိုင်း<br>
နိုင်ဘီထော မွန်ဇြာ (၂၀၁၄) နိရုတ္တိ စကားဇစ်မြစ်အမြင်ဖြင့် ပျူ နှင့် မွန်လူမျိုးတို့အကြောင်း

[[Category:!Main category]]
[[Category:BEHM]]
{{DEFAULTSORT:တကအ်ခၟိုၚ်|ကွာန်}}
