ပ္ဍဲပေါဲသၟာဒွက်ဝွံ ဒယှ်ေဟွံပါမ္ဂး ဟွံဂွံဟေၚ်ရ။ ဇၟာပ်ပ်အခန် ဗီုပြၚ်မကိတ်ညဳ အဓိပ္ပါယ်သတ်ဒွက် ဒးဒယှ်ေရ။ ဗွဲတၟေၚ် ပ္ဍဲကဵုလှ်ေတောဲဝွံ ကောန်သၟိၚ်တြုံအကြီုတုဲဗက်ဟွံဂတာပ် ကော်ဆဴဂှ် ညးဗြဴမစိုန်သ္ကီု ပ္ဍဲအရာလှ်ေဒယှ်ေတံ ဟွံယှအ်စိုတ်မွဲသာ် တိတ်ပြိုၚ်ဒယှ်ေကရောံကောန်သၟိၚ်ရ။ အရာဝွံ ဒၞဲါကောန်သၟိၚ်တြုံ မဒယှ်ေဆန်ၜန်ဏာဂှ် ကောန်သၟိၚ်ဗြဴဝွံ မကိတ်ညဳကဵု ပရူပရာအခိုက်ကာရန် ဆန်ၜန်ဒယှ်ေဗက်အာရ။ 

ပရောပရာ ဆန်ၜန်တံဂမၠိုၚ်ဝွံ ရှ်ေသှ်ေအနန္တဂုဏ်၊ ပူဇဴဗယိ၊ ပရေၚ်သဘာဝတိဍာ်၊ သတ်ဂြိုပ်သတ်ဍာ် မတန်တဴဌာန်ဒေသဇကုမညာတ်၊ အခိုက်အလိုက်မံၚ်စံၚ်၊ ပရေၚ်ဂယိုၚ်လမျီုတံ ပါလုပ်ဗွဲမဂၠိုၚ်တုဲ ညးသၟတ်တံ ပွဳပွူဇကု ညံၚ်သ္ဂောံဆာန်သ္ဍိုက်လေပ် ဒဿနနွံနွံ ဇန်တပ်ဆန်ၜန်လဝ်ဂှ် ဂွံညာတ်ကေတ်ရ။ 

ပ္ဍဲကဵုလ္ၚောဝ်ကျာ်ဝွံ ဗီုပြၚ်ရှ်ေသှ်ေ အနန္တဂုဏ် မသုန်ပြကာဂှ် ဂွံညာတ်ကေတ်မာန်ရ။

ပ္ဍဲကဵုကျာ်စေတဳတန် ဗုဒ္ဓဓမ္မဍောၚ်ဓဝ် ဂုဏ်အနန္တပူဇဴဂ္ဇအ်သဝ် ကျာ်ပိုဲပ္တန်လဝ် ပိုဲရှ်ေသှ်ေလ္ၚောဝ် ပိုဲရှ်ေသှ်ေလ္ၚောဝ် ရတ်ပိပြကာ မိမအ္စာဏံရ (ရှ်ေသှ်ေ)၂ (ရဴဂဴ)၂ (ပူဇဴ)၂ လ္ၚောဝ်ကၠာရအဴ။ ၃ ဝါ (ဒူရာ)

အခန်ပူဇဴ ဗယိ (ယိုက်ဂုဏ်ဒေဝတဴ) ဝွံ သ္ဂောံမၚ်မွဲ စွံၚုဟ်မးတိဍာ်ပွဳပွူသဘာဝ ဌာန်ဒၟံၚ်ဇကုမာန် သ္ပတိုၚ်ခဳကဵု ဒေဝတဴတံတုဲ သ္ပပူဇဴလဝ်ဂှ် ဂွံညာတ်ကေတ်ပၠန်ရ။ 

== အကံက် ==
<br />
