ကျာ်ဇၞော်အ္စာ ဘဒ္ဒန္တ ဒံက်တာ ဆေကိန္ဒ ({{Lang-en|Dr. CHEKINDA}}) ဝွံ သၞာံခရေတ် ၁၉၅၈ ဇန်နဝါရဳ ၂၈ တ္ၚဲအၚာ (သၞာံ ၁၃၁၉၊ မာ် ၉ မံက်) ဂှ် မအံက် နာဲအံၚ်သာန် (U Aung Than) မိအံက် မိသုၚ်ဂျဳ (Daw Sein Kyi) တအ်ညးၜါ ၜံၚ်သၠးအလံၚ် ကျာ်ဇၞော်ဝွံ ပ္ဍဲရးဇၞော် သေတ်ကိုၚ်၊ ဍုၚ်သေတ်ကိုၚ် အရာပ် သောတပန် လဝ်ရ။ 

== ပရေၚ်ပညာလောကဳ ==
သၞာံ ၁၉၇၅ ဂှ် အံၚ်ဇၞးကေတ် (၁၀) တန် ပ္ဍဲဘာတန်သၠုၚ် စၟတ်(၁) ဍုၚ်သေတ်ကိုၚ်ရ။ 

သၞာံ ၁၉၇၉ ဂှ် ကလိဂွံတဆိပ်ကြာ ဒဳပလိုမာ အေန်ဂျေန်နဳယာပ္တန်ဍုၚ် A.G.T.I (Civil) ပ္ဍဲဍုၚ် မန္တလေဝ်ရ။ 

== ဘဝခမဳ ကေုာံ ပရေၚ်ပညာပရိယတ် ==
သၞာံ ၁၉၈၃ (၁၃၄၅ သၞာံ၊ ဘတ် (၅) မံက်၊ အခိၚ် (၅) နာဍဳ ကဵု ၁၅ မိနေတ်) ဂှ် အာတ်သ္ပကေတ်ခမဳ ပ္ဍဲအ္စာဥပဇ္ဇျာဲ ကျာ်ဇၞော်အ္စာဘာဂြိုပ် ဓမ္မဒူတ မုဟ်ဒဵု(တောၚ်စွန်း) ဍုၚ်ၜဳကလေၚ် တွဵုရးဍုၚ်မန်ရ။ 

ကောန်နာဲဝွံ ပ္ဍဲဘာဂြိုပ် တိုက်ဓမ္မဒူတဂှ်ဟေၚ် ကတ်လ္ၚတ်ပရိယတ် တန်မူလ၊ တန်ဍောတ်၊ တန်ဒေါဝ် ကေုာံ တန်ဇၞော်တအ် သ္ဂောံအံၚ်ကေတ် ဗွဲလၟေၚ်ၚ်သၞာံရ။ 

* ၁၉၈၅  အံၚ်ဇၞးကေတ် တန်မူလ
* ၁၉၈၆ အံၚ်ဇၞးကေတ် တန်ဍောတ်
* ၁၉၈၇ အံၚ်ဇၞးကေတ် တန်ဒေါဝ်
* ၁၉၈၈ အံၚ်ဇၞးကေတ် တန်ဇၞော်
* ၁၉၉၃ ဂှ် တန်ဖျေံလိက် အံၚ်အာသီုပိပြကိုဟ် ပ္ဍဲမွဲသၞာံဓဝ်ဟေၚ်တုဲ ကလိဂွံတဆိပ်ကြာ သာသနာဓဇဓမ္မာစရိယ ရ။ 
တဆိပ် သဒ္ဓမ္မနေပုဓမ္မာစရိယ ကေုာံ သာသနဇောတိပါလဓမ္မာစရိယတအ်လေဝ် ကလိဂွံကီုရ။
