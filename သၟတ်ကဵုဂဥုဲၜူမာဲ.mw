===ဝေင်ပဲါအိုတ်စိုအ်ဂဥုဲၜူမာဲ===

ရံင်ကဵုအခိင်ကာလလၟုဟ်ဂှ်၊ဇၟာပ်ကွာန်မန်ဇၟာပ်ဌာန်ဒေသမန်၊ဂဥုဲၜူမာဲဂွံလဝ်ဒၞာဲဖန်လဝ်ဂၠံင်တရဴကၠေင်က္ဍဟ်သၟတ်အနာဂတ်တ္ၚဲဏံဂှ်၊ဂွံဆဵုညာတ်မံင်ဂတဂတမတ်ရ၊ဂဥုဲၜူမာဲဏံဂွံအိုတ်အာဂှ်၊ဖေက်ဒှ်ဟွံမာန်ရ၊
မုဟိုတ်ဂွံဟီုအရေဝ်သာ်ဏံရော၊နူတမ်တေံမၞိဟ်
သွံဂဥုဲဝိဝိင်ၜူမာဲဏံဂှ်ကၠုင်နူသၟိင်အယုတ်တအ်ရ၊
နူသၟိင်အယုတ်မွဲအဆက်၊ဍေံသွံကဵုကောန်သၟတ်တအ်မွဲအဆက်ပၠန်၊ဍေံဖန်ဗီုကောန်ဂကူမန်ပိုဲဂွံကၠက်ဂှ်၊
ဍေံကမၠက်ကဵုဝိဝိင်စိဏံရ၊ဠဂှ်မှသၟတ်တအ်စောဲရပ်စပ်အာဝိဝိင်ဂဥုဲၜူမာဲဏံတုဲ၊လ္ပာ်ပရေင်ဂကူလေဝ်မုဟွံတီ၊လ္ပာ်ပရေင်ဍုင်ကွာန်လေဝ်မုဟွံကၠိုဟ်ရ၊တီဆဝိဝိင်ဂၠုဓီုမွဲဟေင်ရ၊ဍေံဗလးကဵုသွံဂဥုဲဏံတုဲ၊ဒှ်သြန်ညိညဇြိုင်သာဂှ်ဍေံဗက်ရပ်ပၠန်၊မွဲအဆက်ပၠန်ဂှ်မၞိဟ်က္ဍိုပ်ဂှ်ထပ်ထပက်ဏာကောန်ရဲမွဲအဆက်ပၠန်၊ကောန်ဂကူမန်ပိုဲလေဝ်အိုတ်စှ်ေမံင်သိုက်က်၊မၞိဟ်သုင်ဟွံဒှ်မၞိဟ်ဟွံကေင်သုင်စောဲတအ်ဂှ်၊နူစတေံရဲထဴကဵုသုင်၊
သုင်ကီုဟာဍေံသၟာန်ဇကုဂွံတီရှ်ဘှ်စေပ်စမ်ရံင်ဍေံကဵုသုင်သၟးသၟး၊ဇကုကေင်ဂွံတုဲဍေံဟွံကဵုသုင်ရသၟးသၟး၊

ဟွံဂွံသုင်စောဲဍေံမွဲတ္ၚဲမံင်ဟွံမာန်၊ကၠောန်ဂွံညိသုင်စောဲထောံဂဥုဲဝိဝိင်ဖအိုတ်၊သြန်သွက်ဂွံရာန်ဂှ်ဟွံမွဲတုဲ၊ဗက်ကၠတ်ဒြပ်ညးတၞဟ်၊အာတ်သြန်မိမဟွံဂွံသ္ပသၞကဵုမိမပၠန်၊ဟိုတ်နူဂၠုဓီုဂဥုဲဝိဝိင်ဏံတုဲ၊မုပရေင်လညာတ်ဟွံချပ်ပါ်ပဲါရ၊စွံလဝ်အာရီုစိုတ်ဝိဝိင်ဟိုတ်မာဲဏံမွဲဓဝ်ရ၊ကၠေင်က္ဍဟ်လေဝ်ထုဲထံင်လီုလာ်၊မၞိဟ်လ္ၚဵုဂှ်ကြအ်ကြာန်၊မၞိဟ်လ္ၚဵုဂှ်ဟိုတ်နူအသိင်ဝိဝိင်ဂှ်ဓလီုဂွံကၠေင်က္ဍဟ်တုဲ၊ထိင်စိုတ်ဟွံမာန်လေဝ်ဒှ်ကၠုင်၊မၞိဟ်လ္ၚဵုဂှ်စိုပ်မံင်ဍုင်သ္အာင်လီုလာ်စာ်ထောင်မံင်လေဝ်နွံတဴမံင်ဗွဲမဂၠိုင်ဂၠင်ရ၊မၞိဟ်လ္ၚဵုဂှ်ဝိဝိင်ၜူမာဲဂှ်ပေင်ဂွံအာက္ဍဟ်တုဲ၊ဟိုတ်နူထိင်စိုတ်ဟွံမာန်တုဲ၊ကအ်ဇကုဇကုရေက်ကေတ်ကေတ်လေဝ်နွံ၊ဆင်စှ်ေနူသ္ၚိသၠုင်င်လေဝ်နွံ၊ဟိုတ်နူမုရောဂွံလီုလာ်ကၠုင်မံင်၊ဇၟာပ်သၟတ်တအ်ညိဟွံချပ်ကူ၊စှ်ေဒၞာဲဝဲါအိန်ထံင်ပၠန်လေဝ်တီဆဝိဝိင်သၟးပၠန်လေဝ်နွံတဴဗွဲမဂၠိုင်ဂၠင်၊ဂွံဆဵုကေတ်မံင်ကောန်ဂကူမန်ပိုဲ၊ဟိုတ်နူဂၠုဓီုလီုလာ်ဂဥုဲၜူမာဲဏံပၠန်ရ၊လ္ပာ်ကောန်ဇာတ်ဗြဴလေဝ်ဂွံစဂွံသုင်ဂွံမံင်စံင်သဗ္ဗနာနာသာ်ဟွံချပ်လဝ်ပ္ဍဲက္ဍဟ်ရ၊ဂဥုဲၜူမာဲဏံစံင်ပလီုမံင်က္ဍဟ်ပိုဲတအ်ဏောင်ဂှ်သၟတ်တအ်ဟွံကၠးစိုတ်ဏီဖိုဟ်၊မုဟိုတ်ရောဂွံဟီုသာ်ဏံ၊ပစ္စုပ္ပန်လၟုဟ်ဏံသုင်စောဲမံင်ဂဥုဲၜူမာဲသၟတ်တြုံတအ်သၟးလေဝ်ဟွံသေင်ပုဟ်၊ပါလုပ်မံင်သီုကဵု


သၟတ်ဗြဴတအ်လေဝ်နွံတဴမံင်ဗွဲမဂၠိုင်ဂၠင်ဂွံဆဵုမံင်၊ဟီုကဵုသၟတ်တအ်သၟးလေဝ်ဟွံဂွံပုဟ်၊ပါလုပ်မံင်သီုမၞိဟ်စှ်ေဒၞာဲဝဲါအိန်ထံင်တုဲတုဲတအ်ဂှ်လေဝ်၊သုင်စောဲနွံတဴမံင်ဗွဲမဂၠိုင်ဂၠင်ကီုရ၊မၞိဟ်ဟွံကေင်သုင်စောဲလဝ်တအ်ဂှ်၊လ္ပစမ်ညိလ္ပသုင်စောဲညိလ္ပဝိဝိင်အိုတ်ညိ၊လ္ပဟိုတ်မာဲအိုတ်ညိ၊ဆဂးချူပတိုန်ဏာဂလာန်ပရူပရာဏံဂှ်ဗျိသၟတ်တအ်ဟွံသေင်၊မိက်ဂွံကဵုဒှ်မၞိဟ်ခိုဟ်ဟ်က္ဍဟ်ခိုဟ်ဟ်လညာတ်ခိုဟ်ဟ်၊သွက်သၟတ်တအ်ဂွံဝေင်ပဲါမာန်ဂှ်၊ဆေဝ်မ္ၚုဟ်မံင်စိုတ်ဓါတ်သၟတ်တအ်၊သွက်အနာဂတ်ဂတတေံသွက်ဂကူမန်ပိုဲဂွံဇၞော်မောဝ်တဴတက်တိုန်အာ၊ဝေင်ပဲါအိုတ်ညိ၊ယဝ်သၟတ်တအ်ဟွံဝေင်ပဲါအာမ္ဂး၊သၟတ်ဂကူမန်ပိုဲသွက်ဂွံပါလုပ်အာပ္ဍဲထံင်ဗၟာတအ်သၟးရ၊က္ဍဟ်ပိုဲခိုဟ်ဟ်ဂှ်လ္ပတက်ပလီုထောံကဵုဂဥုဲဝိဝိင်ၜူမာဲဏံညိ၊တှ်မိယာဲပိုဲ ပိုဲမဴကၠုင်လဝ်တုဲပိုဲထပိုတ်ကၠုင်မာန်၊ကဝေင်ဇြဟာန်ပိုဲလေဝ်ပိုဲထပိုတ်ကၠုင်မာန်၊ဒၞာဲပိုဲပိုတ်ကၠုင်မာန်ဂှ်နွံမံင်ကၠးကၠးကီုရ၊
ၜိုတ်ဝိဝိင်ၜူမာဲဏံရပိုတ်လောဲလောဲရဂကူပိုဲ၊ထပိုတ်ထောံညိဝေင်ပဲါထောံညိလ္ပသုဘ်စောဲအိုတ်ညိ၊စၞးပိုဲဒးကေတ်မံင်ကဵုဇြဟတ်ဂဥုဲဝိဝိင်စိဏံဂှ်၊ပိုဲကေတ်ဇြဟတ်ကဵုစၞစနွံကဵုရှ်သာညိ၊ပိုဲကေတ်ဇြဟတ်ကဵုလ္ပာ်


ပရေင်ကုသဵုနာနာသာ်ညိ၊ပိုဲကေတ်ဇြဟတ်ကဵုထံက်ပင်ပရေင်ဂကူညိ၊ဠဂှ်မှဂကူမန်လေဝ်ဂွံဇၞော်မောဝ်တဴတက်တိုန်အာ၊အကြာဂကူညးတၞဟ်မာန်၊အခိင်လၟုဟ်ယၟုမြဟ်မံင်ဆေင်စပ်ကဵုဂဥုဲဝိဝိင်ဟီုဂှ်၊ယၟုဍေံဟီုဗီုသေံဂှ်(ယာၜ)( ยาบ้า )ဟီုဗီုမန်မ္ဂးဂဥုဲပြအ်ညးကော်ခဴစဂဥုဲချေံ၊ရပ်စပ်သုင်စောဲဒးဍေံတုဲ၊ဒေံါဟွံလောဲသွာရပေင်ပြးမံင်ဇၟာပ်ဍုန်ကွာန်ဌာန်ရးဒေသနာနာတအ်ရ၊ပြာကတ်မံင်သၟိင်တၠအဝဵုတအ်ဍေံတက်မံင်ပြယာဲကဵုဂဥုဲဝိဝိင်ဏံရ၊သၟတ်မန်လ္ၚဵုဂွံဆဵုကေတ်မံင်၊ပရောပရာဂဥုဲဝိဝိင်ဏံဂှ်လမျီုလေဝ်ဒးအိုတ်ချိုတ်အာလေဝ်ဟွံဆဵုဇွလေဝ်ဟွံဆဵု၊ဍေံဂစိုတ်ထောံသ္ၚိတ်တ်ဇြဇြ၊ဂွံဆဂွံမိင်ပရိုင်ဍေံစံင်ထောံဂျိုင်င်ဂး၊ဟိုတ်နူပရေင်ပရာဂဥုဲဝိဝိင်ဏံရ၊ဇကုကူသာန်သွံရာန်ဂဥုဲဝိဝိင်ဏံတုဲ၊သြန်ဇကုဟွံဂွံကဵုဍေံဏီ၊မၞိဟ်တၞဟ်ကၠုင်ရာန်ပ္ဍဲဇကုဂှ်ဍေံလေဝ်ကဝုတ်လဝ်ဇကုဂၠိုင်ဂၠင်၊ဇကုလေဝ်ကဝုတ်လဝ်လ္ပာ်ဗၟာတေံလေဝ်ဂၠိုင်ဂၠင်၊ဟိုတ်ဇကုလေဲဟွံမာန်တုဲ၊ဍေံဂစိုတ်ထောံဇကုမိမလေဝ်ဟွံဂွံဆဵု၊ပရိုင်ဂှ်လေဝ်ကၠေံ၊ဒးကဵုဂဥုဲဝိဝိင်ဏံတုဲ၊လေင်ဒိုက်စာ်ထောင်လီုလာ်ကၠေံကၠက်အိုတ်ရကောန်ဂကူမန်ပိုဲ၊အခိင်လဵုအခါလဵုဂှ်ဂွံအိုတ်အးအာသ္ဘင်ဂဥုဲဝိဝိင်ၜူမာဲဏံဂှ်၊


တီကေတ်ဟွံမာန်ဏီရ၊ဂိုဟ်အခိင်ဂိုဟ်ကၠေင်က္ဍဟ်ဂိုဟ်ကောန်သၟတ်တအ်၊မိမၜံင်က္ဍဟ်ခိုဟ်ဟ်ဂှ်၊ကြအ်ယှောအ်အိုတ်လီုလာ်အိုတ်၊
ဟိုတ်နူဝိဝိင်ဓလီုဂွံကၠေင်က္ဍဟ်ပိုဲတအ်တုဲ၊ဒၞာဲဒးအေင်ဒုင်ညးသ္ကအ်ဂှ်၊အေင်ဒုင်ဟွံမာန်ဗာ်ဂစိုတ်ညးသ္ကအ်လေဝ်နွံ၊ဂကူဇကုကဵုဇကုရထပက်ဂစိုတ်ညးသ္ကအ်၊ရပ်ၜုန်ရပ်ဇြင်ကေတ်မာန်ညးသ္ကအ်၊မုဟိုတ်ရော၊ဟိုတ်နူၜူမာဲဝိဝိင်ပၠန်ရ၊လဆောဝ်ဒၞာဲဒးသၠးအခေါင်ဂှ်သၠးအခေါင်ဟွံမာန်ညးသ္ကအ်ရ၊ပစ္စုပ္ပန်လၟုဟ်ဏံဂှ်ကောန်သၟတ်ဍောတ်တ်စိဂှ်၊အဃောမံင်ဘာလေဝ်လီုလာ်စာ်ထောင်ကၠုင်မံင်ကီုရ၊မိမလေဝ်ဝေတ်ဟွံမာန်၊အာစာလေဝ်ဝေတ်ဟွံမာန်၊ဟိုတ်နူကြအ်ကြာန်ကဵုစၞဝိဝိင်တုဲ၊ဘဝသၟတ်တအ်သၠာဲကၠုင်ကဵုဂဥုဲၜူမာဲနွံတဴဗွဲမဂၠိုင်၊
အဃောတအ်ရာင်ဆာဲမံင်ဂဥုဲၜူမာဲဓလီုဂွံကၠေင်က္ဍဟ်သၟတ်တအ်အိုတ်ရ၊နဲလဵုဂွံထိင်ဒဝ်သၟတ်တအ်မာန်ရော၊မၞိဟ်လဵုဂွံစဵုဒၞါသၟတ်တအ်မာန်ရော၊ဟိုတ်နူသၟတ်တအ်ဟွံတီမွဲသာ်တုဲဘဝလီုကၠုင်ဟာ၊ဟိုတ်နူသၟတ်တအ်ဟွံပကာကဵုဘဝဇကုတုဲပလီုကၠုင်ဘဝဇကုဟာ၊
ဘဝသၟတ်တအ်တတ်ထ္ပာ်မံင်အကြာစၞဂဥုဲဝိဝိင်စိဏံဂၠိုင်ဂၠင်တုဲ၊ဘဝသၟတ်တအ်ဒးစိုပ်ဘဲဒန်ခြိုင်ပသဲလေဝ်နွံ၊ဘဝသၟတ်တအ်လမျီုဒးအိုတ်အာအကြာကြာ


ဂဥုဲၜူမာဲဏံဖအိုတ်ရ၊ ဆာန်ဘဝဇကုညိလ္ပသၠာဲၜန်ကဵုဂဥုဲဝိဝိင်ညိ၊ဝိဝိင်ဏံလုပ်ပလီုမံင်က္ဍဟ်ပိုဲဏောင်ဂှ်၊သၟတ်တအ်ချပ်ပါ်ပဲါအိုတ်ညိ၊နူကဵုအကြာဂဥုဲဝိဝိင်ဏံဂၠိုင်ကၠုင်သၟးဟွံကဏီ၊တၞးဘိင်တအ်လေဝ်သၟတ်တအ်သ္ပဗဒှ်ဒၟံင်သဘင်ယျ၊သုင်ဂွံတၞးဂှ်တုဲလေဝ်ဒေါံဟွံလောဲသွာပုဟ်၊ယဝ်ရံင်ကဵုအခေတ်လၟုဟ်ပစ္စုပ္ပန်လၟုဟ်ဝွံ၊ဒုဟ်သဗ္ဗအိုတ်သီုသၟတ်တအ်လုပ်ကေတ်လဝ်ဒၞါဲယျ၊ဘဝသၟတ်တအ်စိုပ်အာခြိုင်ပသဲအလဵုသဳတုဲ၊သွက်ပိုန်ဒြပ်ရတ်မိမသၟတ်တအ်ပၠန်ရဆောံလေင်၊
သၟတ်တအ်ထိင်ဘဝဇကုဇကုညိ၊ဆာန်ဘဝဇကုဇကုညိ၊မင်မွဲဘဝဇကုဇကုညိ၊ဗတိုက်ထရိုဟ်ပလီုကၠေံဂဥုဲဝိဝိင်ဏံညိ၊သၟတ်တအ်ဗၠိုက်လၞီမံင်အကြာကြာဂဥုဲၜူမာဲဏံဂှ်၊မုရှ်သာဟွံမွဲပုဟ်၊အခိင်သၟးရအိုတ်ကၠုင်၊
ဒးကဵုဂဥုဲၜူမာဲဏံတုဲမိမလေဝ်ဝေတ်ကောန်ဟွံမာန်၊
ဟိုတ်နူကဵုဘဲဝိဝိင်ဏံအလဵုအသဳတအ်သီကေတ်မံင်ကောန်သၟတ်ပိုဲတအ်ရိုဟ်လၟိဟ်မၞိဟ်ဟွံဒးရ၊
ယွံသၟတ်တအ်ဘဝဇကုဂှ်လ္ပသၠာဲကဵုဂဥုဲဝိဝိင်ဏီညိ
ဝေင်ပဲါအိုတ်ညိ။

==နိဿဲ==
*https://www.facebook.com/monmonjed
