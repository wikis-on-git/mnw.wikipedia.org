ပါဠိလၟိၚ် ရတနသုတ်

ပါဏိဓာနတော ပဋ္ဌာယ တထာဂတဿ ဒသပါရမိယော ဒသ ဥပပါရမိယော ဒသ ပရမတ္ထ ပါရမိယောတိ သမတ္တိံသ ပါရမိယော ပူရေတွာ ပဉ္စ မဟာ ပရိစ္စာဂေ တိဿော စရိယယော ပစ္ဆိမ ဘဝေ ဂဗ္ဘဝေါက္ကန္တိံဇာတိံ အဘိနိက္ခမနံ ပဓာန စရိယံ ဗောဓိပလ္လၚ်္ကေ မာရဝိဇယံ သဗ္ဗညုတ ညာဏပ္ပဋိဝေဓံ ဓမ္မစက္ကပ္ပဝတ္တနံ နဝ လောကုတ္တရ ဓမ္မေဟိ သဗ္ဗေပိမေ ဗုဒ္ဓဂုဏေ အာဝဇ္ဇတွာ ဝေသာလိယာ တဳသု ပါကာရန္တရေသု တိယာမ ရတ္တိ ပရိတ္တံ ကရောန္တော အာယသ္မာ အာနန္ဒထေရောဝိယ ကာရုညစိတ္တံ ဥပဋ္ဌပေတွာ။

ကောဋဳသတသဟဿေသု
စက္ကဝါဠေသု ဒေဝတာ
ယဿာဿံ ပဋိဂ္ဂဏှန္တိ
ယဉ္စဝေသာလိယာပုရေ။

ရောဂေါ မနုဿ ဒုဘိဗ္ဘိက္ခ သမ္ဘူတံ တိပိဓံ ဘယံ။
ခိပ္ပ မန္တရဓာပေသိ ပရိတ္တံ တံ ဘဏာမဟေ။

ယာနဳဓ ဘူတာနိ သမာဂတာနိ
ဘုမ္မာနိဝါ ယာနိဝ အန္တလိက္ခေ
သဗ္ဗေဝ ဘူတာ သုမနာ ဘဝန္တု
အထောပိ သက္ကစ္စ သုဏန္တု ဘာသိတံ။

တသ္မာ ဟိ ဘူတာ နိသမေထ သဗ္ဗေ
မေတ္တံ ကရောထ မာနုသိယာ ပဇာယ
ဒိဝါစ ရတ္တောစ ဟရန္တိ ယေဗလိံ
တသ္မာ ဟိ နေ ရက္ခထ အပ္ပမတ္တာ။

ယံကိဉ္စိ ဝိတ္တံ ဣဓဝါ ဟုရံဝါ
သဂ္ဂေသုဝါ ယံရတနံ ပဏဳတံ
နနောသမံ အတ္ထိ တထာဂတေန
ဣဒမ္ပိ ဗုဒ္ဓေ ရတနံ ပဏဳတံ
ဨတေန သစ္စေန သုဝတ္တိ ဟောတု။

ခယံ ဝိရာဂံ အမတံ ပဏဳတံ
ယဒဇ္ၛဂါ သကျမုနိ သမာဟိတော
နတေန ဓမ္မေန သမတ္ထိ ကိဉ္စိ
ဣဒမ္ပိ ဓမ္မေ ရတနံ ပဏဳတံ
ဨတေန သစ္စေန သုဝတ္ထိ ဟောတု။

ယံ ဗုဒ္ဓသေဋ္ဌော ပရိဝဏ္ဏယဳသုစိံ
သမာဓိ မာနန္တရိ ကည မာဟု
သမာဓိနာ တေန သမောန ဝိဇ္ဇတိ
ဣဒမ္ပိ ဓမ္မေ ရတနံ ပဏဳတံ
ဨတေန သစ္စေန သုဝတ္ထိ ဟောတု။

ယေပုဂ္ဂလာ အဋ္ဌ သတံ ပသတ္ထာ
စတ္တာရိ ဨတာနိ ယုဂါနိ ဟောန္တိ
တေ ဒက္ခိဏေယျာ သုဂတဿ သာဝကာ
ဨတေန ဒိန္နာနိ မဟပ္ဖလာနိ
ဣဒမ္ပိ သံဃေ ရတနံ ပါဏဳတံ
ဨတေန သစ္စေန သုဝတ္တိ ဟောတု။

ယေ သမ္ပယုတ္တာ မနသာ ဒဠှနေ
နိက္ကာမိနော ဂေါတမ သာသနမှိ
တေ ပတ္တိပတ္တာ အမတံ ဝိဂယှ
လဒ္ဓါ မုဓာ နိဗ္ဗုတိံ ဘုဉ္ဇမာနာ
ဣဒမ္ပိ သံဃေ ရတနံ ပဏဳတံ
ဨတေန သစ္စေန သုဝတ္ထိ ဟောတု။

ယထိန္ဒခဳလော ပထဝိဿိတော သိယာ
စတုဗ္ဘိဝါ တေဟိ အသမ္မကမ္ပိယော
တထူမံ သပ္ပုရိသံ ဝဒါမိ
ယော အရိယသစ္စာနိ အစ္စေ ပဿတိ
ဣဒမ္ပိ သံဃေ ရတနံ ပဏဳတံ
ဨတေန သစ္စေန သုဝတ္ထိ ဟောတု။

ယေ အရိယသစ္စာနိ ဝိဘာဝယန္တိ
ဂမ္ဘဳရပညေန သုဒေသိတာနိ
ကိဉ္စာပိ တေ ဟောန္တိ ဘုသံ ပမတ္တာ
နတေ ဘဝံ အဋ္ဌမ မဒိယန္တိ
ဣဒမ္ပိ သံဃေ ရတနံပဏဳတံ
ဨတေန သစ္စေန သုဝတ္ထိ ဟောတု။

သဟဝဿ ဒဿနသမ္ပဒါယ
တယဿု ဓမ္မာ ဇဟိတာ ဘဝန္တိ
သက္ကယဒိဋ္ဌိ ဝိစိကိစ္ဆာတဉ္စ
သဳလဗ္ဗတံ ဝါပိ ယဒတ္ထိ ကိဉ္စိ။

စတူဟပါယေဟိ စ ဝိပ္ပမုတ္တော
ဆစ္စာလူဘိဌာနာနိ အဘဗ္ဗ ကာတုံ
ဣဒမ္ပိ သံဃေ ရတနံ ပဏဳတံ
ဨတေန သစ္စေန သုဝတ္ထိ ဟောတု။

ကိဉ္စာပိ သော ကမ္မံ ကရောတိ ပါပကံ
ကာယေန ဝါစာ ဥဒစေတသာဝါ
အဘဗ္ဗ သော တဿ ပဋိစ္ဆဒါယ
အဘဗ္ဗတာ ဒိဋ္ဌပဒဿ ဝုတ္တာ
ဣဒမ္ပိ သံဃေ ရတနံ ပဏဳတံ
ဨတေန သစ္စေန သုဝတ္ထိ ဟောတု။

ဝနပ္ပဂုမ္ဗေ ယထာ ဖုဿိတဂ္ဂေ
ဂိမှာန မာသေ ပဌမသ္မိံ ဂိမှေ
တထူပမံ ဓမ္မဝရံ အဒေသယိ
နိဗ္ဗာနဂါမိံ ပရမံ ဟိတာယ
ဣဒမ္ပိ ဗုဒ္ဓေ ရတနံ ပဏဳတံ
ဨတေန သစ္စေန သုဝတ္ထိ ဟောတု။

ဝရော ဝရညူ ဝရဒါ ဝရဟရော
အနုတ္တရော ဓမ္မဝရံ အဒေသယိ
ဣဒမ္ပိ ဗုဒ္ဓေ ရတနံ ပဏဳတံ
ဨတေန သစ္စေန သုဝတ္ထိ ဟောတု။

ခဳဏံ ပုရာဏံ နဝ နတ္ထိ သမ္ဘဝံ
ဝိရတ္တစိတ္တာ ယတိကေ ဘဝသ္မိံ
တေ ခဳဏဗဳဇာ အဝိရုဠှိ ဆန္ဒာ
နိဗ္ဗတ္တိ မဳရာ ယထာယံ ပဒဳပေါ
ဣဒမ္ပိ သံဃေ ရတနံ ပဏဳတံ
ဨတေန သစ္စေန သုဝတ္ထိ ဟောတု။

ယာနဳဓ ဘူတာနိ သမာဂတာနိ
ဘုမ္မာနိ ဝါ ယာနိဝ အန္တလိက္ခေ
တထောဂတံ ဒေဝမနုဿပူဇိတံ
ဗုဒ္ဓံ နမနဿမ သုဝတ္ထိ ဟောတု။

ယာနဳဓ ဘူတာနိ သမာဂတာနိ
ဘုမ္မာနိ ဝါ ယာနိဝ အန္တလိက္ခေ
တထောဂတံ ဒေဝမနုဿပူဇိတံ
ဓမ္မံ နမနဿမ သုဝတ္ထိ ဟောတု။

ယာနဳဓ ဘူတာနိ သမာဂတာနိ
ဘုမ္မာနိ ဝါ ယာနိဝ အန္တလိက္ခေ
တထောဂတံ ဒေဝမနုဿပူဇိတံ
သံဃံ နမနဿမ သုဝတ္ထိ ဟောတု။
ရတနသုတ္တံနိဋ္ဌိတံ။

[[Category:ဗုဒ္ဓဘာသာ]]
