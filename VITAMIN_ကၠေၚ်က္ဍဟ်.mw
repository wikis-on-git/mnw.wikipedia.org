လိက်အုပ်သၟတ်နွံယၟု (ဂဥုဲကၠေၚ်က္ဍဟ်) 
[[ဝှာင်:2021-06-23 125500 ဒဿန.png|thumb|alt=သ္ကံတဲကောန်ဂကူ|လိက်ဒဿန−ဂဥုဲကၠေၚ်က္ဍဟ်]]

==နိဒါန်==
'''“VITAMIN ကၠေၚ်က္ဍဟ်”'''ဏံဝွံ ဒှ်တဴလိက်အုပ်ဗဂဵုလဟဵုတဴလညာတ်မွဲအုပ်ဍောတ်ကီုရ၊  ပ္ဍဲလိက်အုပ်သၟတ်ဏံဝွံ ပိုဲတံဂွံဒုၚ်ကေတ်မအရေဝ်ဝေတ်ဗ္တောန်နွံတဴနာနာသာ် နူကဵုညးတၠလညာတ် ကေုာံ အ္စာသိပ္ပံနာနာတံကီုတုဲ ဒှ်တဴအရေဝ်ဝေတ်ဗ္တောန်မၞုံကဵုၚုဟ်မးမွဲဟေၚ် ဒှ်တဴဂုဏ်ဖဵုပရဲသွက်ဘွပတောံၚုဟ်မးဟွံမာန်ကီုတုဲ ဟိုတ်ဒှ်သာ်ဂှ်ရ− '''“VITAMIN ကၠောၚ်က္ဍဟ်”'''အုပ်ဏံ ဒှ်တဴၚုဟ်မးသွက်ကောန်ဂကူတံ နဒဒှ်ကောန်ဗုဒ္ဓဘာသာမွဲပေၚ်ပေၚ်ဟေၚ်။


လိက်အုပ်သၟတ်ဏံဝွံ ဒှ်တဴလိက်အုပ်ကဵုတဴဂုဏ်ဖဵုသွက်ညးဗှ်ကလၚ်ဗွဲမဇြိုဟ်နက်မွဲရ၊ လဴထ္ၜးကဵုပိုဲညးမဗှ်တံ ဂွံတီကၠိုဟ်ကၠးကေတ်လညာတ်(ဗွဲမပၞုက်)လဝ်ပ္ဍဲဂၠံၚ်တရဴဘဝပိုဲဏံ ညံၚ်ဂွံစိုပ်အာတိုၚ်ပ္ကဴပိုဲပြဟ်ပြဟ်မာန် '''“တိုၚ်ပ္ကဴဘဝ”'''တုဲ ဒှ်ၚုဟ်မးမွဲဂှ်ဟေၚ် မၞိဟ်ဂမၠိုၚ်မိက်သ္ဂောံဂွံသုၚ်စောဲဗှ်ကလၚ်ကေတ်အိုတ်ရ၊ လိက်အုပ်သၟတ်ဏံဝွံ ဍေံလဴထ္ၜးကဵုပိုဲကောန်ဂကူတံဟီုမာန်ဂှ်တှ်ေ ဂါမ်ဇိုၚ်ပိုဲမကွာ်တိတ်အာကၠာအိုတ်ဂှ်  ညံၚ်ရဴဂွံစိုပ်အာတရဴတိုၚ်ပ္ကဴသွက်ဘွတေံပြဟ်ပြဟ် ဒးဆဵုပြသၞာအောန်အိုတ်ဂှ် ဒှ်တဴ '''“သတိကေုာံလညာတ်”'''မွဲဟေၚ်။


*'''သတိကေုာံလညာတ်ဂှ် ကၠုၚ်နူလဵုရော−−−?'''

*'''ဗီုလဵုဂွံကၠောန်သ္ပ သတိကေုာံလညာတ် ညံၚ်သ္ဂောံဂွံလုပ်စိုပ်ကၠုၚ်ပ္ဍဲဘွပိုဲဏံမာန်ဂှ်ရော−−−?'''

*'''သတိလညာတ်ဗီုလဵု ဂွံဒှ်တဴဂုဏ်ဖဵုသွက်ဘဝပိုဲဏံဂှ်ရော−−−?'''

*'''တုဲတှ်ေ−−ဗီုလဵုဂွံလွဳပရာမၚ်မွဲဗဂဵုလဟဵုသတိလညာတ်တံဂှ်ပၠန်ရော−−−?'''


လိက်အုပ်သၟတ်ဏံဝွံ ဍေံဗ္တောန်လဴကဵုဂါမ်ဇိုၚ်ပိုဲမကွာ်တိတ်အာဂတဂတတေံမာန်ကီုတုဲ ညံၚ်ဂွံဒှ်မၞိဟ် ဂွံဒုၚ်ကေတ်ကေတ်ဖဵုခိုဟ်တၟေၚ်တၟေၚ်ပ္ဍဲဘဝဗွဲမဍာံစၟတ်ဟီုဂှ် '''“မဍိုက်ပေၚ်ကဵုဒ္ဂေတ်ပွပ္ဍဲဘဝ,  စဳပၞောန်သ္ဂုတ်သွာတ်ပ္ဍဲကမၠောန်နာနာ ဗွဲမဒးနွံကဵုဓဝ်ဍာံ,  နဲကဲဟီုဂးအရေဝ်နွံကဵုအဓိပ္ပါယ်,  နဲကဲဝေတ်ဗ္တောန်ကောန်ဆာန်−လညာတ်ကေုာံဓရ်ဒိုဟ်ဓီု,  ပရေၚ်ပိုန်ဒြပ်ထဝ်သြန်−  တုဲပၠန် ဗဟုသုတသတိလညာတ်ဂၠံၚ်မတးအးတပ်မွဲတၞုၚ်ပ္ဍဲကဵုဘဝပိုဲဏံဇၟာပ်ဇၟာပ်တ္ၚဲ သွက်ကောန်ဂကူတံမာန်ရ”''' ။

==ပိုဒ်(၁) ၚုဟ်မးအ္စာအဲ==
၁ ။ အ္စာအဲ ဒှ်ညးတၠပညာ ပိုၚ်ပြဳလဝ်ကောန်ဗုဒ္ဓဘာသာသီုဖအိုတ်၊

ဒှ်မၞိဟ်နွံကဵုဂုဏ်ဖဵု သွက်သတ်နွံကဵုလမျီုအလုံအိုသီုမွဲလိုက်ဏံ ။


၂ ။ ဂိုၚ်ဒေပ်စွံလဝ်ဒ္ဂေတ်ပွစဳပၞောန်ဗွဲမဂၠိုၚ်ဂၠၚ်၊

ကၠိုဟ်စိုတ်လောကဳလောကုတ္တဵု ဗဟုသုတနွံဒၟံၚ်ပ္ဍဲပွဳဗွိုၚ်ညးၜါစှော်ပန်နာဍဳ။


၃ ။ ဒုၚ်ကေတ်အရေဝ်ဒၠောံဗ္တောန် ညံၚ်ဂွံဒှ်မၞိဟ်ခိုဟ်မွဲမာန်၊

ပ္ဍဲကဵုပရေၚ်ဓဝ်ဍာံ ညံၚ်ဂွံဒှ်ဂုဏ်ဖဵုပ္ဍဲဘွဇၟာပ်ဇၟာပ်လၟေၚ်တ္ၚဲ ။


၄ ။ သွက်သ္ဂောံကဵုဓရ်တီဓရ်ကၠိုဟ် သွက်ညးဍောတ်လဒေါဝ်ဇၞော်၊

ပလံၚ်ဗစိုပ်ကဵုဗဟုသုတဗွဲမဍိုဟ်ကေက် ပ္ဍဲဝုတ်ဗၠာဲအဃောခၟောံကဴရာၚ်ပၠးထာၚ်။


၅ ။ ဒက်ဂိုၚ်ဒေပ်စွံလဝ် သွက်ညးမဂၠာဲလ္ၚတ်ဗဟုသုတပ္ဍဲဘဝမွဲ၊

ညးမဍိုဟ်ကေက်စဳကၠးတံဂှ်ဟေၚ် ဂွံဂဗဆဵုမာန်။


၆ ။ ဂွံကၠိုဟ်စိုတ်ၚုဟ်မးအ္စာ ဗီုညးလွဳပရာၜံၚ်လဝ်၊

မအရေဝ်ညးမၞုံကဵုဂုဏ်ဖဵု သွက်ဂွံဒှ်အနာဂတ်ကွး ။


၇ ။ သဗ္ဗညုတညာဏ်နာဲပိုဲ ဒှ်နုၚ်ဓိ တ္ၚဲတြေံတြဟ်အာဟၟဲ၊

ညးဒိုဟ်ဓီုလၞုဟ်တံဂှ် ရံၚ်ဆဵုညာတ်ကေတ်ဟွံလောဲသွာ ။


၈ ။ ကောန်ဂကူဗုဒ္ဓဘာသာတံအဴ ကလၚ်အရေဝ်အပါဗှ်ေဒၠောံဗ္တောန်၊

တုဲပၠန် လ္ပကၠဟ်ထဝေၚ်ထောံ သီုကဵုမအရေဝ်မိယာဲဗှ်ေတံဂှ်ညိဏး ။


၉ ။ မိမၜါဟီုဂှ် ဒှ်မၞိဟ်မသ္ဒးပူဇဴ နွံကဵုဂုဏ်ဖဵု လ္တူက္ဍိုပ်မပြဲသွက်ဗှ်ေတံ၊

ဒှ်တဴမဒွါမတ်မၞိက် ဒးကွက်ဒကုဲလဝ်ပ္ဍဲကအ်ဗှ်ေတံလၟိုန်အခိၚ်အခါညိ။


၁၀ ။ ကောန်ဂကူဗုဒ္ဓတံအဴ  ယဝ်ညးယုတ်ပပ် ကၠုၚ်ကသေဟ်ကၟဝ်၊

ယွံကောန်တံ လ္ပဗက်အာကရောံဍေံတံဂှ်ညိတွဵု ။


၁၁ ။ ယဝ်ရဍေံဟီု “ဗက်ကၠုၚ်ဂကောံပိုဲတံဏံညိ”၊

သွက်ဍေံဂွံကဵုဗှ်ေတံဂွံကၠောန်ဗၠေတ် ဂၠံၚ်ဍာန်ဍေံဂှ်ဂှ်ကီု။


၁၂ ။ ဍေံပါ်ပရအ်ကဵုပိုဲဏံသၟးပသအုဲဇကုဍေံ သီုကဵုဂွံဒၟံၚ်ကျာမၞိဟ်ချိုတ်ချိုတ်၊

သၟူဇကုဍေံအလုံခန္ဓမွဲဂှ် ဍေံအာသရာပ်ပါပ်ဍုၚ်နရက်တေံ။


၁၃ ။ ပိုဲဂွံဆဵုဂဗကေတ် ဂုဏ်ဖဵုကေုာံဟိုတ်ဖဵုနာနာသာ်မာန်၊

ပိုဲတံသိုပ္တိုန်သ္ၚိဘဝအိန်ထံၚ်ပိုဲ ညံၚ်ဂွံဍိုပ်ဍဴမၞုံကဵုၚုဟ်မးညိ။


၁၄ ။ ဂကောံညးမယုတ်ပပ်ပဳတံဂှ် ပိုဲတံလ္ပကွာ်လုပ်ဗက်အာတွဵုညိ၊

ပ္ဍဲကဵုဂကောံဗှ်ေတံဂှ်လေဝ် နွံဒၟံၚ်သီုထဝ်သြန် ကေုာံဇွောံမစၞစအဟာရဟွံသေၚ်ဟာ။


၁၅ ။ ကောန်ဂကူဗုဒ္ဓဘာသာတံအဴ လ္ပကွာ်အာကရောံမွဲစွံကဵုဍေံဂှ်ညိဏ၊

တၚ်ဂြဲကေတ်ဂါံဇိုၚ်ဗှ်ေတံ ပ္တိတ်ထောံနူကဵုဂၠံၚ်ဍာန်မဒ္တုဲကွာ်ဏာဒၞာဲဍေံမအာဂှ်ညိ။


၁၆ ။ ဂၠံၚ်တရဴဍေံမအာဂှ် ဒှ်တဴဂၠံၚ်ဍာန်မကၠိပပ်ပဳမွဲတၞုၚ်၊

စဳပၞောန်ဍေံတံဂှ်ဟွံသ္အးဇ္ၚးတုဲ ပိုဲတံကလိတ်လောတ်စှ်ေအာလောဲလောဲဏောၚ်။


၁၇ ။ မၞိဟ်ဗီုဍေံတံဂှ် ဆၜိုတ်ဂစေံခ္ဍာ်ဆဵုဒးဍေံတံဂှ်လေဝ် ဟၟဲကဵုမ္ၚဵု၊

သတ်တိရစ္ဆာန်တံဟေၚ် ဟွံရှ်ေသှ်ေရဴဂဴဍေံတံဏီ။


၁၈ ။ မၞိဟ်ဗီုဍေံတံဂှ် ဍေံဒုၚ်ဇြောတ်ကေတ်ဒြဟတ်ဆီဍေံကဵုဍေံ၊

ဍေံလောတ်ကလိတ်စှ်ေ ဂၠံၚ်ဍာန်မကယဳ ဍေံတံဂှ်ကေတ်ကေတ်ဏောၚ်။


၁၉ ။ ညးမဂၠာဲတဴပရဲ ဟၟဲကဵုဂုဏ်ဖဵုတဴဂှ် ဒှ်တဴဗီုဏံမာန်ဟေၚ်၊

ဟိုတ်ဂှ်ရ− ဍေံကော်ဏာဗှ်ေတံဂှ် သွက်သ္ဂောံဂွံသၠာဲဘဝ ဂွံသၠာဲစုတ်အဇာဒၞာဲဍေံဏောၚ်။


၂၀ ။ လညာတ်ဂှ် ဍေံကညာၚ်ကော်ဒၟံၚ် လဒေါဝ်ဂၠံၚ်ဍာန်ဇၞော်တေံ၊

ဗှ်ေတံဂှ်ပၠန် အာဝေၚ်နွံဒၟံၚ် မ္ၚးဍုၚ်ကွာန်ဏောၚ်ဟာ။


၂၁ ။ ဗှ်ေတံဂှ် ဗက်သ္ၚဳဂၠာဲဒၟံၚ် ပ္ဍဲကဵုပါၚ်တြၚ်သ္ၚိ၊

တုဲပၠန် ဗှ်ေတံဗက်ကော်ကညာၚ်ဒၟံၚ် ပ္ဍဲကဵုဂြိုပ်ဂၞိၚ်တေံအိုတ်ဟာ။


၂၂ ။ ဟေ − မၞိဟ်သတိအောန်တံအဴ ဗှ်ေတံဆာန်ဒၟံၚ်ဓဝ်ဒိုဟ်ဓီုမူစိတ္ၚဲဂိတုသၞာံဏီဂှ်ေရော၊

ဟေ − မၞိဟ်မဒိုဟ်ဓီုတံ ဗှ်ေတံက္ဍုဟ်မၠေံဗဟုသုတပိုဲ မူစိတ္ၚဲဂိတုသၞာံဏီရော။


၂၃ ။ ကၠုၚ်ကျောဝ်ကလၚ်ရံၚ်အရေဝ်ဝေတ်ဗတောန်ပိုဲတ္ၚဲဏံညိ၊

ဣဏံရ− ပိုဲကိုဟ်ဖျေံကဵုလညာတ်ပိုဲ ဂွံဒှ်အာဗဟုသုတမာန်၊ ပိုဲတံဂွံဟီုလဴကဵုအရေဝ်မၞုံကဵုအဓိပ္ပါယ် ဒးသုၚ်စောဲဒၟံၚ်ဍေံတွဵု။


၂၄ ။ ပိုဲကော်တုဲရသေၚ်ဟာ−  မုပရောဗှ်ေတံဂြိပ်ဂတးထောံက္ဍိုပ်အိုတ်ဂှ်ရော၊

ပိုဲယာတဲ ကရေဲကညာၚ်မံၚ်ဖိုဟ်ဂှ် မူပရော−ညးမွဲဟွံသ္ပဂရုပိုဲ။


၂၅ ။ ဗှေတံဟွံမိက်တီကၠိုဟ်ကေတ် အရေဝ်ဂုဏ်ဖဵုပိုဲတံ၊

တုဲပၠန် − ဟွံဒုၚ်ကေတ်အရေဝ်ဝေတ်ဗ္တောန်ပိုဲတံကွေံရဟာ။


၂၆ ။ ပိုဲတံမိက်ဂွံဂြိုၚ်ဝေၚ် ဓဝ်သတိအောန်ဗီုဗှ်ေတံကွေံကွေံရ၊

မိက်ဂွံကရိုက်ကဵုမုက် ပ္ဍဲအခိၚ်ဓဝ်မ္ၚိုဟ်ကြံၚ်လေပ်စိုပ်ကၠုၚ်ပ္ဍဲဘဝဗှ်ေတံ။


၂၇ ။ ဓဝ်မ္ၚိုဟ်ကြံၚ်လေပ်စိုပ်ကၠုၚ်ပ္ဍဲဗှ်ေတံ ညံၚ်ရဴလဗိုက်ကျာမွဲ၊

ဟိုတ်နူဓဝ်သတိအောန်ဗှ်ေတံတုဲ ဒးဒုၚ်ကၟိုၚ်ကယျအာအိုတ်။


၂၈ ။ တုဲတှ်ေ ဗှ်ေတံဗှ်သၞာပိုဲ−  ဆဂးဂှ် ပိုဲဟွံမိက်ကဵုသွဟ်၊

ၜိုန်ဗှ်ေတံဗက်ဂၠာဲပိုဲကီုလေဝ် ဟွံဆဵုဂဗပိုဲလောဲလောဲ။


၂၉ ။ နူကၠာတေံဂှ် ဟိုတ်နူကဵုဗှ်ေတံက္ဍုဟ်မၠေံလညာတ်ပိုဲတုဲရသေၚ်၊

ဒၟာနူဗှ်ေတံဟွံပတေဟ် ဗီုအရေဝ်ဂၠံၚ်တရဴနာဲပိုဲဗုဒ္ဓ။


၃၀ ။ ဗှ်ေတံဟွံမိက်ဒုၚ်ကေတ်အရေဝ်ဗတောန်ပိုဲတံတုဲ၊

ဘဝဗှ်ေတံလက္ကရဴအိုတ်ဂှ် အရေဝ်ပိုဲဏံဟီုလဴလဝ်ဂှ် ဒးမံၚ်ဖအိုတ်သေၚ်ဟာ။


၃၁ ။ ဗှ်ေတံစဖဲကေတ် ဒ္တုဲဖဵုကမၠောန်ဗှ်ေတံကေတ်ကေတ်ရ၊

တုဲတှ်ေ ဗှ်ေတံဖဲသ္အအကေတ် ဗီုဒ္ဂေတ်စိုတ်မပပ်ပဳဗှ်ေတံကေတ်ကေတ်။


၃၂ ။ မၞိဟ်သတိအောန် ဟိုတ်နူဒးအိုတ်လမျီုဂှ် ဒၟာနူကဵုဂတးထောံက္ဍိုပ် နူကဵုအရေဝ်ဝေတ်ဗတောန်ပိုဲဏံသေၚ်၊

မၞိဟ်ဒိုဟ်ဓီုတံဂှ် ဒၞာဲလဵုအာအာ ဒးဒုၚ်ဍဵုဍိုက် ဒးမံၚ်သၟတ်တွဵု။


၃၃ ။ ဆဂးဂှ် ညးမကလၚ်ပတေဟ်ကေတ်အရေဝ်ပိုဲတံဂှ် ဟၟဲကဵုဒဒိုက်မာန်၊

ဂွံမံၚ်တဴတသိုက်စိုတ်ကာယတုဲ သ္ၚောဲအာနူညးယုတ်သဝ်တံဟေၚ်။


၃၄ ။ မၞိဟ်ယုတ်ယုတ်တံဂှ် ဍေံဟွံဂၠာဲတဴတသိုက်စိုတ်တုဲ၊

ဆဂးဂှ် ညးတၠပညာတံဂှ်ဟေၚ် ဍိုက်ပေၚ်ကဵုတသိုက်စိုတ်ရ။   ။

==ပိုဒ်(၂) လာပ်ဗဇဴညးမဂၠာဲတသိုက်စိုတ်==
၁။ ကောန်ဂကူဗုဒ္ဓဘာသာတံအဴ  ယဝ်ဗှ်ေတံကလၚ်ကေတ်အရေဝ်ပိုဲ၊

ပိုဲတံပွမဂိုၚ်ဒေပ်စွံလဝ်လညာတ်ညာဏ် သွက်ဘဝဗှ်ေတံဖအိုတ်ရ။


၂။ သၠကတောဝ်ဗှ်ေတံဂှ် ဒှ်သွက်ဂွံကလၚ်ဒုၚ်ကေတ် အရေဝ်ပိုဲသေၚ်၊

ကောန်တၟံစိုတ်ဗှ်ေတံဂှ် ဒးဂၠာဲလ္ၚတ်ဗဟုသုတဟွံသေၚ်ဟာ။


၃။ အဵု −−− ဒးကွေံရၝာဲ  −  ယဝ်ဗှ်ေတံဂၠာဲသ္ၚိဗဟုသုတမ္ဂးတှ်ေ၊

ဗှ်ေတံဂွံဍိုက်ပေၚ်တဴကဵုတသိုက် ဇဴစိုတ်ဝိညာဏ်ဗွဲမသၠုၚ်ပြဲအိုတ်မွဲ။


၄။ ယဝ်ဗှ်ေတံဂၠာဲလညာတ် ညံၚ်ရဴဂၠာဲသြန်၊

တုဲပၠန်−−− အၜံက်ခါဲလညာတ် ညံၚ်ရဴဗှ်ေတံၜံက်ကတိုၚ်ထဝ်မပၞုက်လဝ်သၟဝ်တိတေံ။


၅။ ဣဏံဟေၚ်ရ−−−ဗှ်ေတံဂွံဆဵုကေတ် ဂၠံၚ်ဍာန်အပါဲပိုဲဗုဒ္ဓမာန်။

တုဲပၠန်−−−−ဂွံဂွဆဵုကေတ် ဓဝ်တီဓဝ်ကၠိုဟ် နာဲပိုဲဖအိုတ်တုပ်တုပ်ညဳညဳရ။


၆။ ဟိုတ်နူနာဲပိုဲဗပေၚ်ဗုၚ်ဂၞဴ နကဵုလညာတ်ညာဏ်ပညာ၊

ဓဝ်တီဓဝ်ကၠိုဟ်တံဂှ်ပၠန်  ဒှ်တဴဍာန်ဂၠံၚ်နာဲပိုဲမကွာ်အာဒၟံၚ်ဇၟာပ်ဇၟာပ်တ္ၚဲ။


၇။ နာဲပိုဲညးဂိုၚ်စွံလဝ်ဗဟုသုတ သွက်ဂွံကဵုညးမဆာန်ဓဝ်ဍာံမွဲဟေၚ်၊

ညးကိုဟ်ဆာဲစုတ်ကဵုဗဟုသုတ သွက်ညးမဆာန်ဓဝ်တပ်ယေလ္ဂူသ္အးဇ္ၚး။


၈။ ထေက်ကြိုက်ပိုဲတံ ဒးဆာန်ဓဝ်ဍာံအိုတ်ညိ၊

တုဲပၠန်−−−ပိုဲကေတ်လာပ်ဗဇဴနာနာ ပ္ဍဲကဵုနာဲပိုဲအိုတ်ညိအဴ။


၉။


၁၀။


၁၁။


၁၂။


၁၃။


၁၄။


၁၅။


၁၆။

==ပိုဒ်−၃==
==ပိုဒ်−၄==
==ပိုဒ်−၅==
==ပိုဒ်−၆==
==ပိုဒ်−၇==
==ပိုဒ်−၈==
==ပိုဒ်−၉==
==ပိုဒ်−၁၀==
==ပိုဒ်−၁၁==
==ပိုဒ်−၁၂==
==ပိုဒ်−၁၃==
==ပိုဒ်−၁၄==
==ပိုဒ်−၁၅==
==ပိုဒ်−၁၆==
==ပိုဒ်−၁၇==
==ပိုဒ်−၁၈==
==ပိုဒ်−၁၉==
==ပိုဒ်−၂၀==
==ပိုဒ်−၂၁==
==ပိုဒ်−၂၂==
==ပိုဒ်−၂၃==
==ပိုဒ်−၂၄==
==ပိုဒ်−၂၅==
==နိဿဲ==
http://mintunbook.blogspot.com/2012/12/2.html
