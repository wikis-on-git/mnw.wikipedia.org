တၠဂုဏ်အစာသဳလာစာရ (ၜံင် ၁၉၇၈ ဒဳဇြေမ်ဗါ ၂၀) အစာဓမ္မကထိုက် မပြာကတ်တဴ နကဵုယၟု တၠဂုဏ်အစာမှေအ်ဝွံ ဒှ်ညးမပတန်လဝ် ရာမညရဋ္ဌဗုဒ္ဓတက္ကသိုလ် ပ္ဍဲဍုင်မတ်မလီုရ။ 

==ဘဝသၟဝ် ကေုာံ အဝေါင်သာသနာ==
တၠဂုဏ်အစာသဳလာစာရဝွံ ကတဵုဒှ်မၞိဟ် ပ္ဍဲသၞာံ ၁၉၇၈ ဂိတုဒဳဇြေမ်ဗါ ၂၀ (သက္ကရာဇ်ဍုင် ၁၃၄၀ ဂိတုမြေက္ကသိုဝ် ၆ စွေက်) တ္ၚဲသိုက် ပ္ဍဲဍုင်ရေဝ် အရာပ်အံင်သုခ၊ မဒှ်ကောန် နာဲအောင်ညွန့် မိတင်လှ။ ပၞောဝ်ကဵု ကောဒေအ် သီုဖအိုတ် ၆ တၠဂှ် ဒှ်ကောန်မရနုက်ကဵု မသုန်၊ နူဍောတ်တ် မိမတအ် ခုတ်လဝ်ကဵုယၟု မာံဆန်းဝင်း။ 

အခိင်ညးကလိဂွံ အာယုက် ၅ သၞာံဂှ် စမံင်ဘာ တန်မူလ စၟတ် (၉) အရာပ်အံင်သုခ၊ ဍုင်ရေဝ်တုဲ စတမ်နူသၞာံ ၁၃၄၇ ဂှ် မိမၜါ အာပအပ်ညး ဘာလကျာ် ဘာသိမ်၊ ဍုင်ရေဝ်ရ။ ကာလမကလိဂွံ အာယုက် ၈ သၞာံ ပ္ဍဲ ၁၉၈၇ ဂိတုဇာန်နဝါရဳ ၁၀ (၁၃၄၈ ပုဟ် ၁၁ မမံက်) တ္ၚဲဗြဴဗတိ(?) ဂှ် မိမၜါ ဒုင်ပစ္စယ်၊ ပဥပ္ပဇ္ဇျာယ် ကုကျာ်ဇၞော်ဘာဝယ်ပူး ဘဒ္ဒန္တဝရဒဳပတုဲ ကတဵုဒှ် ဘဝထပိုယ်သာမဏဳတုဲ ကလိဂွံ မဟိမု သဳလာစာရ ရ။ သၞာံ ၁၉၉၈ မေ ၂၁ (၁၃၆၀ ပသာ် ၄ မမံက်) တ္ၚဲဗြဴဗတိ အခိင်သဝ်တ္ၚဲ ၅ နာဍဳ ၃၀ မိနေတ် နိုင်စိန်ဖေ၊ မိငွေကျန် ဒုင်ပစ္စယ်၊ ပဥပ္ပဇ္ဇျာယ် ကုကျာ်ဇၞော်ဘာကလျာဏမိတ္တ၊ ဍုင်ရေဝ် ဘဒ္ဒန္တဣန္ဒောဘာသတုဲ ကတဵုဒှ် ဘဝခမဳမပြဲ ပ္ဍဲကဵု သိမ်ဘာကလျာဏဂှ်ရ။ 

==ပရေင်ပညာ==
သက္ကရာဇ်ဍုင် ၁၃၅၁ ဂှ် ထပိုယ်သဳလာစာရ အာကတ်လိက် ပ္ဍဲဘာတၟိ၊ ကွာန်ကအ်ခပုင်၊ ပွိုင်ဍုင်မုဟ်ဍုင် ဇရေင်ဘဒ္ဒန္တဇောတိပါလ၊ သက္ကရာဇ် ၁၃၅၂ ဂှ် ကတ်လိက် ပ္ဍဲတိုက်လိက်မန်ဒယှ် ဘာကၠအ်ပၞဟ်၊ ဍုင်မုဟ်ဍုင် ဇရေင် ဘဒ္ဒန္တခေမာသာရတုဲ သက္ကရာဇ် ၁၃၅၃ ဂှ် ဂွံအံင်ဇၞးကေတ် တန်မူလ။ သက္ကရာဇ် ၁၃၅၄ ဂိတုအံင်ဇၞးကေတ် တန်ဍောတ်။ သက္ကရာဇ် ၁၃၅၆ ဂှ် အာကတ်လိက် ပ္ဍဲလိက် ဘာဗဂေါပရိယတ္တိ၊ ဍုင်မတ်မလီု ဇရေင် ဘဒ္ဒန္တသဳလာစာရ။ သက္ကရာဇ် ၁၃၆၇ ကတ်လိက် ဘာဗိုလ်လ္ၚီ၊ ပွိုင်ဍုင်မ္ၚးထံင် (ဗိုလ်တထောင်) ဍုင်လ္ဂုင် ဇရေင် ဘဒ္ဒန္တပါလ၊ ကေုာံ ဘဒ္ဒန္တကေသရ သၞာံဂှ် ဂွံအံင်ဇၞးကေတ် တန်လဒေါဝ်။ သက္ကရာဇ် ၁၃၅၉ အာကတ်လိက် ဘာမြာင်၊ အရာပ်မုဟ်ပန်၊ ဍုင်မတ်မလီု ဇရေင်ဘဒ္ဒန္တထေရာနန္ဒ၊ သက္ကရာဇ် ၁၃၆၀ ဂှ် ဂွံအံင်ဇၞးကေတ် တန်ဇၞော်။ သက္ကရာဇ် ၁၃၆၃ အာကတ်လိက် ဘာဒေါနခြံ၊ တိုက်ကျာ်ဇၞော် (ဘုရားကြီးတိုက်) ဍုင်မာန္တလေ ဇရေင် ဘဒ္ဒန္တဝဏ္ဏိဿရ သၞာံဂှ် ဂွံအံင်ဇၞးကေတ် တန်ဓမ္မာစရိယ ပြကိုဟ်သဳလက္ခန်၊ သၞာံ ၁၃၆၄ ဂှ် ဂွံအံင်ဇၞးကေတ် ပြကိုဟ်ပါရာဇိကဏ် ကေုာံ ပြကိုဟ်ဓမ္မသင်္ဂဏဳတုဲ ကလိဂွံ တဆိပ်ကြာ သာသနဓဇဓမ္မာစရိယ ရ။

==ဘဝအစာလိက်==
တၠဂုဏ်သဳလာစာရဝွံ ပ္ဍဲအခိင်
