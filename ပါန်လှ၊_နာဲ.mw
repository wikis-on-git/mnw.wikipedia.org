{{Infobox person
|name = ဒံက်တာ နာဲပါန်လှ
|image =
|image_caption =ဗီုရုပ် နာဲပါန်လှ
|birth_date = {{Birth date|1923|03|20}}
|birth_place = ကွာန်ကအ်ဗိန်
|birth_name = နာဲပါန်လှ
|death_date = {{Death date and age|2010|06|18|1923|03|20}}
|death_place = ဍုင်လ္ဂုင်
|death cause = အာယုက်ဇၞော်
|disappeared_date =
|body_discovered =
|monuments = ကွာန်ကအ်ဗိန်
|education = '''B.Sc. (Hons). Ph.D,LL.D'''
|alma_mater = '''(Pacific western university .) (L.A)'''
|occupation = အစာဘာတက္ကသိုလ်
|nationality = ဂကူမန်
|known_for = အစာဝင်
|spouse = 
|awards =
|children =
|honors =
|parents = နာဲကျွ မိချိုအ်
|signature =
|footnotes =
}}

'''ပါမောက္ခ ဒံက်တာနာဲပါန်လှ'''ဝွံ ပ္ဍဲသက္ကရာဇ်ဍုင် ၁၂၈၄ သၞာံ ဂိတုစဲ ၄ မံက် တ္ၚဲအၚာ(20.3.23)ဂှ် က္တဵုဒှ်မၞိဟ်နူ နာဲကျွ မိချိုအ် ကွာန်ကအ်ဗိန်၊ ပၞောဝ်ကောန်ထပှ်ဂှ် ဒှ်ကောန် မရနုက်ကဵုပန်ရ။

နူဍောတ်သွတ်ဟေင် ကတ်ဗ္တောန်ဘာသာမန် ဗၟာ အင်္ဂလိက်ရ။ ကျာ်ဇၞော်ဝိသုဒ္ဓမ ပဒ္တဴမံင် ပ္ဍဲကွာန်ဂှ် ဗ္တောန်ကဵုရ။ဘာအလဵုသဳကွာန်လေဝ် အံင်အာတန်စတုတ္ထတုဲ စှ်ေကၠုင် ဍုင်မတ်မလီု မံင်ဘာကရေင်(A.B.M)ပၠန်မ္ဂး ဂွံအံင်ဇၞးကေတ်တန်သတ္တမ ပ္ဍဲခရေတ် ၁၉၃၉-၄၀ သၞာံရ။ အကြာဂှ် တိုန်အာ ဍုင်ဒဂုင် ‌ရေင်တၠုင်ကမၠောန် ပ္ဍဲရုင်ကံက်စရင်မၞိဟ်တုဲ ဟွံလအ်မွဲသာ် ကလေင်စဴကၠုင် ဍုင်မတ်မလီု ဆက်ဗ္တောန်ပညာ တန်အဋ္ဌမ ပ္ဍဲဘာအလဵုသဳပၠန်ရ။ ပၞာန်ဂၠးကဝ်ဒုတိယ စိုပ်ကၠုင်ဍုင်ဗၟာတုဲ ဒးကလေင်စဴအာ ကွာန်ကအ်ဗိန်ရ။ ‌ဃောမဇူမံင် ပ္ဍဲကွာန်ဂှ် အာကဵု ဒံက်တာတာန်မျေတ်တုဲ လိက်အင်္ဂလိက်လေဝ်လ္ၚတ် ဗတောန်ကဵု ဘာကောန်ဂကူမန်တုဲ လိက်မန် ဗၟာ အင်္ဂလိက်ဂမၠိုင်လေဝ် ထ္ၜးကဵုကောန်ၚာ်တအ်ရ။

ပ္ဍဲခရေတ် ၁၉၄၆ သၞာံ ပၞာန်ဂၠးတိ တုဲအာတုဲဂှ် ပြံင်တိုန်ဒဂုင်တုဲ ဗတောန်ပညာ ပ္ဍဲဘာကောန်ဂကူၝောအ်ဍုင်ရ။ ပွိုင်ပိဂိတု လ္ၚတ်တဴ တန်ဒဳပလိုမာ တန်တက္ကသိုလ်ရ။ ကြဴနူဂှ် ဒုင်ကာ နတာလျိုင်ဂဒင်ဂြဳ ကေုာံ ဒုတိယတခဳဖိုင်င်ပါ်ဓာတ် ရုင်သၟိင်ဇၞော်ဓာတုဗေဒရ။ အဃောဂှ်ဟေင် ‌ရေင်တၠုင်တာလျိုင် ညးရေင်တၠုင်ဖဵု ပ္ဍဲကဵုဂကောံရာမညရ။ ဂကောံဝွံ ပရေင်ဍုင်ကွာန်ဟွံပါ မင်မွဲအာဂကူ ဘာသာ သာသနာသက်က်တုဲ နာဲချေတ်သံင် (သၟိင်ဇၞော်ဓာတုဗေဒ) ဂှ်‌ ကေတ်တာလျိုင်ဥက္ကဌရ။

==ကၠာဲလိက် အကြီုရာဇာဓိရာဇ်==
ပ္ဍဲခရေတ် ၁၉၅၃ သၞာံ ဂိတုဨဗြဴဂှ် အလန်ပထမ တိတ်အာဍုင်မ္ၚး စိုပ်အာဍုင်ၜင်ကံက်ရ။ နူဂှ် မွဲကဆံင် စိုပ်အာဘာကြုင်စိင် ကွာန်ပင်လာတ်မ္ဂး ဂွံဆဵုကေတ် ဝင်မန်ပတိုန်စက်တုဲဂမၠိုင်ရ။ ပၞောဝ်ဝင်ဂမၠိုင်ဂှ် နူကဵုရာဇဝင်သဓီု ဟံသာဝတဳ ပထမအုပ် ဒုတိယအုပ်ဂှ် ကံက်နုက်ကေတ် နူ မဂဒူ စိုပ်ရာဇာဓိရာဇ်တုဲ ကေတ်အခိင်ကၠာဲဘာသာ ချူခၞံတဴ ပြကိုဟ်ကမြဴတၠညးရာဇာဓိရာဇ်ရ။ လိက်အုပ်ဝွံ ပ္ဍဲခရေတ် ၁၉၇၆ သၞာံမှ ဆေင်လိက် မာံလှိုင်ထဝ် ပတိတ်ကဵုတုဲ ဆေင်လိက် ပွိဟ်ဥူညိင်တြးကဵုရ။

== လ္ၚတ်ပညာ ကေုာံ ပအစာ ပ္ဍဲဍုင်မ္ၚး ==
ပ္ဍဲခရေတ် ၁၉၅၈ သၞာံ တိုန်စိုပ်လဝ် ပေါဲလှာဲလညာတ်ဍုင်ဂမၠိုင် တက္ကသိုလ် Harvard ဗၞတ်ပိဂိတုတုဲ ဂေတ်ထောံဂၠးတိမွဲဗ္ဂေတ်ရ။ ပ္ဍဲခရေတ် ၁၉၆၇ သၞာံဂှ်လေဝ် အာစိုပ်ဍုင်ကြုက်တုဲ လ္ၚတ်တဴဝင်ဂမၠိုင် နဒဒှ်ညးလုပ်ဂကောံ သုတေသနတြေံတြဟ်ပၠန်ရ။ စနူခရေတ် ၁၉၈၆သၞာံ ဂိတုဂျောန် အင်္ဂလိက် ၁ ဂှ် ဇူထောံ နူကမၠောန်ရ။ ဒုင်ကာ တာလျိုင်ဍုင်မိတိမ ပွိုင်(၄၀)သၞာံပြင်ရ။

ပ္ဍဲခရေတ် ၁၉၈၈ သၞာံဂှ် တက္ကသိုလ် တဵုကျဵုဍုင်ဂျပေန်တေအ် ဘိက်ပၟိင်တုဲ စယိုက်ဂၠေင် တာလျိုင်တၠပညာပါမောက္ခကၟုဲရ။ နူစၟတ်တ္ၚဲ (၁.၁၀.၈၉) ‌တေအ် စယိုက်ဂၠေင်ကၠုင်ရ။ အဃောနွံမံင် ပ္ဍဲတက္ကသိုလ်တဵုကျဵု ကေုာံ တက္ကသိုလ်သင်ခရေတ်ဍုင်ဂမၠိုင် တဵုကျဵု နကဵုတာလျိုင်ပါမောက္ခကၟုဲဂှ်ဟေင် တက်ပတိတ်လိက်(၄)အုပ် နကဵုဘာသာအင်္ဂလိက်ပၠန်ရ။

ဇၟာပ်ပ်သၞာံ တိုန်စိုပ် တက္ကသိုလ်ဍုင်ဂမၠိုင်တုဲ ဗှ်ထ္ၜးလိက်ကၞပ်သုတေသနဂမၠိုင်ရ။

ပ္ဍဲခရေတ် ၁၉၉၁ သၞာံ ဂွံအခေါင်လုပ်တက္ကသိုလ် ပသိဖေတ် ပလိုတ် မၞုံဍုင် L.A ကၟိန်ဍုင် U.S.A နဒဒှ် ကွးဘာခၞံပြကိုဟ် တဆိပ်ပါရဂူ စၟတ် ၁၅၈၈ တုဲ ဂွံၜှ်ပလှ် စရှ်ကေတ်တဆိပ် B.Sc ကေုာံ Ph.D ယေန်သၞာင်မနုဿဗေဒ အဓိက နကဵုဂုဏ်တၟေင်ရ။ ပ္ဍဲခရေတ် ၁၉၉၂ သၞာံဂှ် ချူခၞံ ပတိုန်ထ္ၜးဓမ္မသာတ်မန်(၁၂)ဂကူ နကဵုဘာသာအင်္ဂလိက်တုဲ ဂွံဒုင်ဂိုင်ကေတ်တဆိပ် ဥပဒေပါရဂူ LL.D ပၠန်ရ။

ပါမောက္ခဒံက်တာနာဲပါန်လှဝွံ သ္ပတံနူ စၟတ်တ္ၚဲ ၁. ၄. ၉၄ တေအ်တုဲ ကေတ်လဝ်တာလျိုင် ပါမောက္ခလၟိုန်တုဲ ဗ္တောန်မံင် ဘာသာယေန်သၞာင် ကေုာံ ဝင် တိုက်အာရှဂၞဲ နကဵုဘာသာအင်္ဂလိက် ပ္ဍဲတက္ကသိုလ်တၟိ Meio တကအ် အဵုကဳနာဝါရ။

သ္အာင်အာနူဂှ် ချူလိက်ပရေင်သုတေသန မဆေင်စပ် ကဵုယေန်သၞာင်မန်+ဗၟာဂမၠိုင်တုဲ ဗမံက်ထ္ၜး ပ္ဍဲပွဳပွိုင်လိက်ပတ်ဍုင်မိတိမဇကုရ။ ဂကောံပရေင်သာသနာ ပရေင်ယေန်သၞာင် ပရေင်ဝေါဟာမၞိဟ်ဂမၠိုင် ဂွံဇၞော်မောဝ်ရာင်ဆာဲတိုန်အာမာန်ဂှ် နူဍုင်မ္ၚးဂှ် ညးထံက်ပင်ထ္ၜးလဘာ်လဝ်ကီုရ။

==လအိတ်ဘဝ==
ပါမောက္ခဒံက်တာ နာဲပါန်လှ ဒေါအ်ဇူ နူဘဝအစာဘာတက္ကသိုလ် နူတက္ကသိုလ်အဵုမဳနာဝါတုဲ ကလေင်စဴကၠုင် ဍုင်မိတိမဇကုတုဲ ၜိုတ်မဂွံအခိင်ဂှ် ပံက်ဗတောန် လိက်တၟအ်မန် လိက်တၟအ်ဗၟာ ကုညးမစိုတ်မလုပ်စတအ် ပ္ဍဲဍုင်လ္ဂုင်ရ၊၊ သၞာံ ၂၀၀၉ ဂိတုအံက်တဝ်ပါ ဂှ် ဒးယဲကျာတုဲ ဟီုအရေဝ် ဟွံဂွံကွေဟ်ဟ် ဒးတိုန်ရုင်ဂဥုဲ ၜိုတ်မွဲဂိတုရ၊၊ စိုပ်သၞာံ ၂၀၁၀ ဂိတုဂျောန် ၁၈ ဂှ် ကလိဂွံ အာယုက် ၈၈ စုတိအာ နကဵုယဲကျာဒကုတ်ရ၊၊

== လိက်မခၞံလဝ် နကဵုဘာသာအင်္ဂလိက်ဂမၠိုင် ==
# An Introduction to Mon Language 1988-1989 
# The Significant Role of the Mon Version Dharmaśāstra 
# The Significant Role of the Mon Language and Culture in Southeast Asia Part I
# Eleven Mon Dhammasat Texts <ref> လိက်တၟအ်မန်ယှိုဲသဳခုင် (မန်၊ ဗၟာ)</ref>

==နိဿဲ==

'''လိက်ဝွံနိဿဲလဝ်နူလိက်ကြက်ဝင်မန်မဒှ်ရ။'''

[[Category:အတ္ထုပ္ပတ္တိ]]

[[Category:!Main category]]
[[Category:BEHM]]
[[my:ပန်းလှ၊ နိုင်၊ ဒေါက်တာ]]

{{DEFAULTSORT:ပါန်လှ| နာဲ}}
