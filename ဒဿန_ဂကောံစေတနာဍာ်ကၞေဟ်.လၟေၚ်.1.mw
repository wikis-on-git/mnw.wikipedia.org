=လ္ပတထေၚ်သောဲ ကောန်ဂြိုပ်=

ကြက်စၠန်ဂှ် “ၜိုန်နွံအကြာဂြိုပ်ဂၞိၚ်ကီုလေဝ်”<br>
သၟူမောဝ်ပ္ဍးမံၚ် အကြာဍုၚ်ဇၞော်<br>
မၞုံကဵုၚုဟ်မး, မဂၠိုၚ်ဏီ။<br>

ကောန်ဂြိုပ်ဂှ် “ၜိုန်နွံအကြာရးကီုလေဝ်”<br>
ပညာကွတ် စိုန်သ္ကီုတုဲ<br>
ညးဂမၠိုၚ်ဒးထိုၚ်သး <br>
မၞုံတဴပ္ဍဲဍုင်, မဂၠိုင်ဏီ။<br>

'''ဇၞူဟဒယ (ကအ်လှိုၚ် / ဒေသရေဝ် သၠုၚ်ကျာ)'''<br>
-------------------------------------------------------------
'''2။'''
=ၜိုန်ဒှ်ပၟိက်  ဇၞော်အိုတ်မွဲကီုလေဝ်=

သြန်ဂှ်” ၜိုန်ဒှ်ပၟိက်<br>  
ဇၞော်အိုတ်မွဲကီုလေဝ်<br>
ဟိုတ်နူသြန်တုဲ  “စိုတ်ၚံက်အာလေပ်ရ..။<br>

ပညာဂှ်” ၜိုန်ဒှ်ပၟိက် <br> 
ဇၞော်အိုတ်မွဲကီုလေဝ်<br>
ဟိုတ်နူပညာတုဲ “မာနသၠုင်အာလေပ်ရ..။<br>

အခိင်ဂှ်”  ၜိုန်ဒှ်ပၟိက်<br> 
ဇၞော်အိုတ်မွဲကီုလေဝ်<br>
ဟိုတ်နူအခိင်တုဲ “ဖေက်အာလေပ်ရ..။<br>

ရဲဂှ်” ၜိုန်ဒှ်ပၟိက်<br>
ဇၞော်အိုတ်မွဲကီုလေဝ်<br>
ဟိုတ်နူရဲတုဲ “လီုအာလေပ်ရ..။<br>

ဆာန်ဂှ်” ၜိုန်ဒှ်ပၟိက်<br>  
ဇၞော်အိုတ်မွဲကီုလေဝ်<br>
ဟိုတ်နူဆာန်တုဲ “က္ဍုဟ်အာလေပ်ရ..။<br>

'''''ဗ္စိုပ်ဆာန်ဂကူ ( က.ဍ )'''''
-------------------------------------------
=ညးလဵုမှ ဍေံတံဟွံပါ်ပါဲ=

မၞိဟ်တအ်ဂှ်<br>
ပါ်ပါဲကဆံင်တၟေင် ဂုဏ်တၟေင်တုဲ<br>
ဆက်ဆောံတဴရ<br>
ဝဋ်ဂှ်  ပါ်ပါဲညးလဵုတုဲမှ<br>
ဟွံဆက်ဆောံပုဟ်။<br>

မၞိဟ်တအ်ဂှ်<br>
ပါ်ပါဲကဆံင်တၟေင် ဂုဏ်တၟေင်တုဲ<br>
ကဵုတဴက္ဍိုပ်ရ<br>
ကမ်ဂှ် ပါ်ပါဲညးလဵုတုဲမှ<br>
ဟွံကဵုက္ဍိုပ်ပုဟ်။<br>

မၞိဟ်တအ်ဂှ်<br>
ပါ်ပါဲကဆံင်တၟေင် ဂုဏ်တၟေင်တုဲ<br>
ဗက်မုက်မတ်ရ<br>
ဓရ်ချိုတ်ဂှ် ပါ်ပါဲညးလဵုတုဲမှ<br>
ဟွံဗက်မုက်မတ်ပုဟ်။<br>

'''''ရီုမန်(ကအ်သိုခ်)'''''
------------------------------
=စောဲတှ်ေဒဒိုက် ယိုက်တှ်ေဇြိုင်=

ယဝ်ရပိုဲယ်ုက်လဝ်<br>
ကပေါတ်မွဲမွဲမ္ဂး  ပိုဲဇြိုင်ရ<br>
ယဝ်ရဟွံယိုက်တှ်ေ ဟွံဇြိုင်ရ။<br>

ယဝ်ရပိုဲစောဲလာံကဵုဝတ္ထုမွဲမွဲမ္ဂး<br>
ပိုဲဒှ်ဒဒိုက်ရ<br>
ဟွံစောံလာံတှ်ေဟွံဒှ်ဒဒိုက်ရ<br>

ဟိုတ်ဂှ်ရ <br>
ယဝ်မိက်ဂွံဒှ်တသိုက်မ္ဂး<br>
လ္ပစောဲလာံညိ။<br>

'''''နာဲနေပုည (ဘာဇၞူဓမ္မသုခ ဍုင်လ္ဂုင်)'''''
----------------------
=တင်ဒးဒ္ဂေတ်ဗက်=

ဂလာန်ဝါစာ ချပ်ဗ္စာတုဲဟီုညိ<br>
ကမၠောန် ဖျေံစေဝ်ပၞောန်တုဲ ကၠောန်ညိ<br>
ကသပ်ချပ်လ္ပာ်ခိုဟ်ညိ။<br>

ဂလာန်ဝါစာ<br>
ဟွံချပ်ဗ္စာ ဟီုဏာဂှ်<br>
ဒှ်ပြသၞာမာန်ရ။<br>

ကမၠောန်ဟွံဖျေံစေဝ်ပၞောန်ကၠာ<br>
ကၠောန်ဏာဂှ်<br>
ဒှ်လလေင်ဖဵုမာန်ရ။<br>

ကသပ် ချပ်လ္ပာ်ခိုဟ်မှ<br>
ဂလာန်ခိုဟ် ကမၠောန်ခိုဟ်ဂှ်<br>
ဒှ်ကၠုင်မာန်ရ။<br>

'''''ဝန္ဒနာ (ဘာကွာန်လှာ ဍုင်လ္ဂုင်)'''''
-------------------------------------
=ဗီုညးညးဒှ်တသိုက်=

တသိုက်ညးမွဲကဵုမွဲ<br> --------------------
ဟွံတုပ်ညးသ္ကံရ။<br> --------------------

မၞိဟ်လ္ၚဵုဂှ် ပိုန်ဒြပ်နွံဂၠိုင်တုဲ<br> --------------------
ဒှ်တသိုက်ရ။<br> --------------------

မၞိဟ်လ္ၚဵုဂှ် ၜိုန်ရပိုန်ဒြပ်အောန်ကီုလေဝ်<br> --------------------
ဒှ်မံင်တသိုက်စိုတ်ရ။<br> --------------------

ဗီုညးညးဒှ်တသိုက်ရ။<br> --------------------

'''''နာဲနေပုည(ဘာဇၞူဓမ္မသုခ ဍုင်လ္ဂုင်)'''''
[[Category:ကဗျ]]
