နာဲကောရတ် သၟာပၠန်ဂတး သွက်ဗၠးၜးဂကူမန် ပ္ဍဲဗော်ဍုင်မန်တၟိ လုကဴပွိုင် ၃၅ သၞာံ၊ ဒေါအ်ဇူ နူဘဝပၠန်ဂတးတုဲ ကၠောန်သွက်ဖိုလ် သၟာကမၠောန် ပ္ဍဲဍုင်သေံ၊ ဍုင်မန်တုဲ စတမ်နူ သၞာံ ၂၀၂၁ အခိင် ကမ္မတဳ မပစၞး စၠတ်ထဝ်ကၟိန်ဍုင် ဒက်ပ္တန် အလဵုအသဳညဳသၟဟ်ကောန်ဂကူ မဒှ်အလဵုအသဳပကာန် ကုအလဵုအသဳပၞာန်ဂှ် လုပ်ယိုက်ဂၠေင် နဒဒှ် ဒုဝန်ဇၞော်ပရေင်စဵုဒၞာရ။ 

==ဘဝသၟတ်==
နာဲကောရတ်ဂှ် ဒှ်မၞိဟ်ဇာတိကွာန်ကအ်ဍောတ် ပွိုင်ဍုင်ရေဝ်၊ ယၟုနူဍောတ်တ်ဂှ် မောင်ခင်းမောင်။ အခိင်မံင်ဘာစိုပ်ဂှ် တန်မူလ၊ တန်ဒေါဝ်တအ်ဂှ် မံင်လဝ် ပ္ဍဲဍုင်မုဟ်ဍုင်၊ နူဂှ် ပြံင်အာမံင် မတ်မလီု၊ တန်သမၠုင်ဂှ် ဘာဍုင်လ္ဂုင်။ ပ္ဍဲအခိင်ဘဝသၟတ် ကိုပ်ကၠာ ဟွံတိုန်တက္ကသိုလ်ဂှ် စိုပ်အာတိပၠန်ဂတး ဇရေင်ဗော်ဍုင်မန်တၟိရ။ 

==တာလျိုင် ပ္ဍဲဗော်ဍုင်မန်တၟိ==
သၞာံ ၁၉၆၂ ဂိတုမာတ် ၂ ဂှ် ဒပ်ပၞာန်နေဝင်း သီကေတ်အဝဵုဍုင် နူအလဵုအသဳ ဦးနု မဒှ်အလဵုအသဳညးဍုင်ကွာန် မရုဲစှ်ပတိုန်လဝ် နကဵုမာဲတုဲ ဒက်ပ္တန် ကံင်သဳအပြံင်အလှာဲကၟိန်ဍုင် (ပြည်ထောင်စုတော်လှန်ရေးကောင်စီအဖွဲ့/ Union Revolutionary Council – URC)ရ။<ref name="uss">{{cite web|url=http://history.state.gov/historicaldocuments/frus1961-63v23/d49#fnref3|title=An Analysis of the Current Situation in Burma|last=Heinz|first=L.C.|date=6 March 1962|work=US Department of State|accessdate=11 October 2012}}</ref> ပၞာန်သီအဝဵုတုဲ က္ဍိုပ်သကိုပ်မန်ကီု သီုကဵု က္ဍိုပ်သကိုပ် သၟာပရေင်ဍုင်ကွာန် ဗွဲမဂၠိုင် သီုကဵုသကိုပ်ဝန်ဇၞော် ဦးနုဂှ် ညးထိင်ကြိုင်လဝ်ရ။ စိုပ်သၞာံ ၁၉၆၆ အံက်တဝ်ဗါ ၂၇ ဂှ် ဦးနု ဂွံဗၠးတိတ်ကၠုင်ရ။ သၞာံ ၁၉၆၉ ဂိတုဖေဖဝ်ဝါရဳ ဂှ် နကဵု ဦးနု ချူပတိုန်လိက်ဒုင်စဳရေင်မွဲတၞး၊ ပ္ဍဲလိက်ဒုင်စဳရေင်ဂှ် အာတ်မိက်လဝ် ညံင်ဂဥုပ်ဗိုလ်နေဝင်း ဂွံကလေင်ပအပ်အဝဵု၊ တုဲပၠန် ပါလဳမာန် မပလီုလဝ် ပ္ဍဲသၞာံ ၁၉၆၂ အခိင်မသီအဝဵုတေအ် ညံင်ဂွံ ကလေင်ပံက်ကဵုပၠန်ရ။ နကဵု ဂဥုပ်ဗိုလ်နေဝင်းဂှ် ညးတအ် ခပတိုန်ကဵု ကဆံင်သမ္မတရောင်ဂှ် ပ္ဍဲလိက်ဒုင်စဳဂှ် ကဵုလဝ် ကသပ်ရ။ ဆဂး နကဵု ဂဥုပ်ဗိုလ်နေဝင်း ဟွံဒုင်တဲ။ ဗွဲကြဴညိ နကဵု ဦးနု ဟီု ညးပရေင်ထတ်ယုက် ဟွံခိုဟ်၊ တုဲ ညးမိက်ဂွံ အာလ္ၚောဝ်ကျာ် ပ္ဍဲဍုင်အိန္ဒိယတုဲ တိတ်အာ အိန္ဒိယရ။ နကဵု ဦးနုဂှ် သီုဟွံကလေင်စဴ ဍုင် စၞးဂှ် တိတ်အာ ဍုင်လာန်ဒါန်ရ။ နကဵု နေဝင်းဂှ် ညးဟီု ညးရန်တၟအ်ကဵု ဂုဏ်ဖိုလ်သၟာကမၠောန် သၟာဗ္ၚတုဲ ညးဒးဆက်ထိင်အာအဝဵုဍုင်၊ နကဵု ဦးနုဂှ် ညးဟီု ဒဒှ်ရ ညးဟေင် ဒှ် သကိုပ်ဝန်ဇၞော်ကၟိန်ဍုင်ဗၟာ မလုပ်သၞောဝ်မွဲရ။ မြဴသာ်ဝွံ ညးဟီု ပ္ဍဲအခိင်ပသောင်ပရိုင် ပ္ဍဲသၞာံ ၁၉၆၉ အဝ်ဂေတ် ၂၇ ဂှ်ရ။ ဗွဲကြဴညိ၊ နကဵု ဦးနု ဒက်ပ္တန် ဗော်ပါလဳမာန်ဒဳမဝ်ကရေသဳ တုဲ ဒက်ပ္တန် ဒပ်ပၞာန် သွက်ဂွံ ဗတိုက်ကဵု အလဵုအသဳပၞာန်နေဝင်းရ။

ပ္ဍဲအခိင်ဂှ် ညးသၟတ်ဂကူဗၟာတအ် ဗွဲမဂၠိုင် တိတ်ကၠုင်ဂြိုပ် လုပ်ပံင်တောဲ ကုဒပ်ပၞာန်ဦးနု။ နကဵု ဒပ်ပၞာန်ဦးနုတအ်ဂှ် ပံင်ကဵု ဒပ်ကောန်ဍုင်အရင်တအ်တုဲ ဗတိုက်သရိုဟ်ထောအ် သၞောတ်တၠအဝဵုပၞာန်ရောင်ဂးရ။ ညံင်ရဴ သၟတ်တၞဟ်တအ်ကီု မောင်ခင်းမောင် (နာဲကောရတ်) ကိုပ်ကၠာ ဟွံဂွံတိုန် တက္ကသိုလ်၊ အာယုက် ၂၀ ဟွံပေင်ဏီဂှ် တိတ်ကၠုင် တိပၠန်ဂတးတုဲ သၞာံ ၁၉၇၂ ဂိတုမေဂှ် စိုပ်ကၠုင် ဇရေင်ဗော်ဍုင်မန်တၟိရ။ စိုပ်ဗော်ဍုင်မန်တၟိ တိုန်ဘာပၞာန်တုဲ လုပ်ကေတ်တာလျိုင် နဒဒှ် အစာဘာပၞာန်၊ နူဂှ် စှ်ေအာ မုက်ပၞာန်တေအ် လုပ်ယိုက်ဂၠေင် ကမ္မတဳပွိုင်ဍုင် ပွိုင်ဍုင်ရေဝ်။ ပ္ဍဲကမ္မတဳပွိုင်ဍုင်ဂှ် ကေတ်တာလျိုင် ပွိုင်ၜိုတ် မွဲသၞာံ။ ပ္ဍဲအခိင်ဂှ် ဒးဒုင်ကေတ်တာလျိုင် ညးအုပ်ဓုပ် လပါ်အကံက်အခေါင် မဒှ်လျိုင် သၟဝ်ညးအုပ်ကာ ပွိုင်ဍုင်။ ပ္ဍဲမွဲတ္ၚဲ နကဵုတာလျိုင် ဒးဗက်အခေါန်ကၠအ်၊ စိုပ်ကၠအ်ဣဇုမွဲ နကဵုသၞောဝ်ဗော်မ္ဂး ကၠအ်ဣဇုဂှ် ဒးပၠုပ်အခေါင် ပန်ဒကေဝ်။ ဆဂး ဣဇုဂှ် ညးကဵုဟွံမာန် ညးဒဂုတ် ညးကဵု ၜါဒကေဝ်ကပါ်။ မွဲလပါ်ဂှ်လေဝ် သၞောဝ်ဗော်လေဝ် ဒးရံင်၊ မွဲလပါ်ဂှ် ဣဇုဂှ်လေဝ် ညးဝါတ်ဂါတ်ဒၟံင်ဂှ်လေဝ် ဒးရံင်။ ဟိုတ်နူဂှ်တုဲ စိုတ်ကတဵုဒှ် ဒးဗက်အကံက်သြန် လတူညးဍုင်ကွာန်မှ ဂွံကၠောန် ပရေင်ဍုင်ကွာန်ဂှ် ဟွံမိက်ကၠောန်တုဲ စၞးမကေတ်တာလျိုင် လပါ်ကမ္မတဳဂှ် ပြံင်အာ သွာင်ပၞာန်၊ ကလိဂွံကဆံင် အကြာပ်ဇၞော်။ စနူသၞာံ ၁၉၉၀ ဂှ် လုပ်စိုပ်အာ ပ္ဍဲကမ္မတဳပၞာန် ပ္ဍဲကမ္မတဳပၞာန်ဂှ် ကေတ်တာလျိုင် ပွိုင် ၁၈ သၞာံ။ ပ္ဍဲကဵု ကမ္မတဳပၞာန်ဂှ်မ္ဂး ကေတ်ကၠုင်တာလျိုင်နာနာ၊ မပ္တံကဵု အစာဘာပၞာန်၊ တာလျိုင် ကောန်မာန်ဒဝ်ဒှ်တမ်ရ။ စိုပ်သၞာံ ၂၀၀၈ ဂှ် ကြဴနူ မလုပ်ယိုက်ဂၠေင် ပ္ဍဲဗော်ဍုင်မန်တၟိ ပွိုင် ၃၅ သၞာံ အာယုက်စပေန်ဇြေန်စိုပ်တုဲ ဒေါအ်ဇူ နူတာလျိုင်ရ။<ref name=MNN/>

==ဒါရိုက်တာ သမဂ္ဂသၟာကမၠောန်ရာမည==
ကြဴနူ ဒေါအ်ဇူ နူတာလျိုင်တုဲ သၞာံ ၂၀၀၉ ဂှ် နာဲကောရတ် ဒက်ပတန် သမဂ္ဂသၟာကမၠောန်ရာမည (ပ္ဍဲသမဂ္ဂဏအ် ကဵုလဝ်ယၟု နာဲကောတၠရတ်)။ အဓိက ကမၠောန်သမဂ္ဂဂှ် သွက်ဂွံမင်မဲရံင်စံင် သၟာကမၠောန် ကောန်ဍုင်မန်ဗၟာ ပ္ဍဲဍုင်သေံ၊ ပံက်ဗတောန် ဘာကုသၟာကမၠောန်၊ ကောန်ဇာတ် သၟာကမၠောန်တအ်။ ပ္ဍဲဂှ် နာဲကောရတ် ကေတ်လဝ်တာလျိုင် နဒဒှ် ဒါရိုက်တာ၊ နကဵု သမဂ္ဂသၟာကမၠောန်ရာမည ကၠောန်ပ္ဍဲဍုင်သေံပွိုင် ၃ သၞာံ၊ စိုပ်သၞာံ ၂၀၁၂ ဂှ် ပံက်ရုင် ပ္ဍဲဍုင်ရေဝ်တုဲ ကေတ်ကၠုင်တာလျိုင် ပွိုင် ၉ သၞာံ၊ ကမၠောန်မပတံ ပံက်ဘာကောန်ပျူတာ၊ မၞိဟ်တိုန်စိုပ်လဝ် ၜိုတ် ၂၅၀၀ တၠ။ ကောန်ကမၠောန် နူကဵုနာနာ သီုကဵု ကောန်ကမၠောန်အလဵုအသဳတအ် ကၠုင်တိုန်လဝ် တန်ဗတောန်ကောန်ပျူတာဂှ်ရ။ ပ္ဍဲသမဂ္ဂသၟာကမၠောန်ရာမညဂှ် သီုဖအိုတ် ပွိုင် ၁၂ သၞာံ ကၠောန်ကၠုင်လဝ်ရ။<ref name=MNN/>

==ဒု-ဝန်ဇၞော်စဵုဒၞာ=

သၞာံ ၂၀၂၁ အခိင်ကာလ မဒက်ပ္တန် အလဵုအသဳညဳသၟဟ်ကောန်ဂကူဂှ် လုပ်ကေတ်တာလျိုင် နဒဒှ် ဒု-ဝန်ဇၞော်စဵုဒၞာ။<ref name=MNN>{{cite web |url=<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2Fmonnationalnetwork%2Fvideos%2F521410345516490%2F&show_text=false&width=560" width="560" height="314" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe> |title=ပရေင်ပြံင်သၠာဲဘဝကဵု တင်ဒတူလိုင်တ္ၚဲဏအ် |last= |first= |publisher=Open Publishing |date=May 1, 2021 |website=Interview with Mon National Network |access-date=May 1, 2021}}</ref>

==နိဿဲ==
