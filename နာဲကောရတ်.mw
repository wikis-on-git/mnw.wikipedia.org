နာဲကောရတ် ဇာတိကွာန်ကအ်ဍောတ် ပွိုင်ဍုင်ရေဝ်၊ ယၟုနူဍောတ်တ်ဂှ် မောင်ခင်မောင်။ အာယုက်မံင်ဘာစိုပ်ဂှ် တန်မူလ၊ တန်ဒေါဝ်ဂှ် မံင်ပ္ဍဲမုဟ်ဍုင် နူဂှ် ပြံင်မတ်မလီု တန်သမၠုင်ဂှ် မံင်ဘာ ပ္ဍဲဍုင်လ္ဂုင်။ သၞာံ ၁၉၇၂ ဂိတုမေ ပ္ဍဲအခိင် ပၞာန်သီအဝဵု ခေတ်ဥူနုဂှ် တိတ်ပၠန်ဂတးတုဲ စိုပ်ကၠုင် ဇရေင်ဗော်ဍုင်မန်တၟိ။ စိုပ်ဗော်ဍုင်မန်တၟိ တိုန်ဘာပၞာန်တုဲ လုပ်ယိုက်ဂၠေင် ကမ္မတဳပွိုင်ဍုင် ပွိုင်ဍုင်ရေဝ် နဒဒှ် ညးအုပ်ကာ ကေတ်လဝ် တာလျိုင် လပါ်အကံက်အခေါန်။ ပ္ဍဲမွဲတ္ၚဲ ဒးဗက်အကံက် နကဵုသၞောဝ်မ္ဂး ကၠအ်ဣဇုဂှ် ဒးပၠုပ်အခေါင် ၄ ဒကေဝ်၊ ဆဂး ဣဇုဂှ် ညးကဵုဟွံမာန် ညးဒဂုတ် ညးကဵု ၂၊ ၅၀။ ဟိုတ်နူဂှ် စိုတ်အိုတ် ချပ် ဒးဗက်အကံက်အခေါန် ညးဍုင်ကွာန်တအ်တုဲမှ ဂွံကၠောန်သွက်ဂကူတှ်ေ အဲဟွံမိက်ကၠောန်တုဲ ပြံင်အာ လပါ်ပၞာန်။ နူသၞာံ ၁၉၉၀ ဂှ် လုပ်စိုပ်အာ ပ္ဍဲကမ္မတဳပၞာန် ကေတ်တာလျိုင် နကဵုကဆံင် အကြာပ်ဇၞော် ပွိုင် ၁၈ သၞာံ။ စိုပ်သၞာံ ၂၀၀၈ ဂှ် ကြဴနူ လုပ်ယိုက်ဂၠေင် ပ္ဍဲဗော်ဍုင်မန်တၟိ ပွိုင် ၃၅ သၞာံ အာယုက်စပေန်ဇြေန်စိုပ်တုဲ ဒေါအ်ဇူ နူတာလျိုင်။ 

သၞာံ ၂၀၀၉ ဂှ် ဒက်ပတန် သမဂ္ဂသၟာကမၠောန်ရာမည ပ္ဍဲဂှ် ကေတ်လဝ်တာလျိုင် နဒဒှ် ဒါရိုက်တာ၊ နကဵု သမဂ္ဂသၟာကမၠောန်ရာမည ကၠောန်ပ္ဍဲဍုင်သေံပွိုင် ၃ သၞာံ၊ စိုပ်သၞာံ ၂၀၁၂ ဂှ် ပံက်ရုင် ပ္ဍဲဍုင်ရေဝ်တုဲ ကေတ်ကၠုင်တာလျိုင် ပွိုင် ၉ သၞာံ သီုဖအိုတ် ၁၂ သၞာံ။ 

သၞာံ ၂၀၂၁ အခိင်ကာလ မဒက်ပ္တန် အလဵုအသဳညဳသၟဟ်ကောန်ဂကူဂှ် လုပ်ကေတ်တာလျိုင် နဒဒှ် ဒု-ဝန်ဇၞော်ပရေင်စဵုဒၞာ။<ref name=MNN{{cite web |url=<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2Fmonnationalnetwork%2Fvideos%2F521410345516490%2F&show_text=false&width=560" width="560" height="314" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe> |title=ပရေင်ပြံင်သၠာဲဘဝကဵု တင်ဒတူလိုင်တ္ၚဲဏအ် |last= |first= |publisher=Open Publishing |date=May 1, 2021 |website=Interview with Mon National Network |access-date=May 1, 2021}}</re>
