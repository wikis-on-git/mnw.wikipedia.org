
နကဵု ဝေါဟာရ ပရေင်မၞိဟ်မ္ဂး သ္ၚိကၟိန် ဂှ် ဂွံအဓိပ္ပါယ် ဂကောံမၞိဟ် မဆက်စပ် ရေင်သကအ် နကဵု မစၟတ်သမ္တီ မၜံင်သၠး ဟွံသေင်မ္ဂး နကဵု မသၞက်ကရောဲ (ထပ်တဲကီု သီုကဵု စၟတ်သမ္တီ နဒဒှ် သမ္ဘာ ကဵုတၠသ္ၚိ) တအ်ရ။ တင်ရန်တၟအ် သ္ၚိကၟိန်ဂှ် သွက်ဂွံမင်မဲ ကောန်ဂကောံ ဂကောံမၞိဟ်ဇကု ခိုဟ်ဟ်တအ်ရ။ နကဵုလညာတ်မ္ဂး သ္ၚိကၟိန်တအ်ဂှ် သွက်ဂွံမင်မဲ ထ္ၜလဘာ် ကဵု ပရေင်ဂီုကၠီု ၜိုဟ်သြိုဟ် ရေင်သကအ်ရ။<ref>{{Cite book|title=An Introduction to Family Social Work|url=https://books.google.com/books?id=SLQyPwAACAAJ|year=2010|publisher=Brooks/Cole, Cengage Learning|isbn=978-0-495-80872-5|pages=28–29}}</ref>ပ္ဍဲကဵု ဂကောံမၞိဟ် ဗွဲမဂၠိုင် ကောန်ၚာ်တအ်ဂှ် ဗတောန်ကေတ် ဒ္ဂေတ်ပြဝကောန်မၞိဟ် သွက်ဘဝ နူကဵု မ္ၚးဂကောံသ္ၚိကၟိန်ဇကုရ။ ညံင်ရဴ ဂကောံမွဲမွဲ ဂွံပကောံဓရီု ဂွံတန်တဴဂွံဂှ် အောန်အိုတ် နွံပၟိက် ကောန်ဂကောံ၊ ပယျဵုဓနက် ညးလဵု မဒှ်ကောန်ဂကောံ၊ လညာတ်သမ္တီ အရာလဵုမဒးကၠောန် ကေုာံ အရာလဵု မဒးဆက်စၠောအ် ကၠောန်အာတအ် ဒးနွံရ။ သ္ၚိကၟိန်လေဝ် ညံင်ရဴသာ်ဂှ်ကီုရ။ ဒးနွံကဵု ဂကောံမၞိဟ်၊ မၞိဟ်ဗီုလဵု မကော်ခဴစ ကောန်ဂကောံ သ္ၚိကၟိန်ဇကု၊ ဒှ်ကောန်ဂကောံသ္ၚိဟီုဂှ် မုအရာမသ္ဂး အရာလဵု မဆက်စၠောအ်မင်မဲအာ အခိုက်ကၞာကောန်မၞိဟ် ပ္ဍဲဂကောံသ္ၚိကၟိန်ဇကုတအ် ဒးနွံကီုရ။ 

တၠပညာမနုဿဗေဒတအ် ဗွဲမဂၠိုင် စၟတ်သမ္တီ ကောန်ဂကောံ သ္ၚိကၟိန် နွံနာနာသာ်ဂှ် ဂကောံသ္ၚိကၟိန် မာတာသကိုပ်သက (matrifocal) မိ ကေုာံ ကောန်ဇာတ်တအ် ဒှ်သ္ၚိကၟိန်၊ ပိတာသကိုပ်သက (patrifocal) အပါ ကေုာံ ကောန်ဇာတ် ဒှ်သ္ၚိကၟိန်၊ ဒွန်သကိုပ်သက (conjugal) သမ္ဘာ၊ တၠသ္ၚိ ကေုာံ ကောန်ၚာ် ဒှ်သ္ၚိကၟိန်၊ သဳမူသကိုပ်သက (avuncular) မိနော် အပါနော် ကော ၝောဲ ဒေအ် ကေုာံ ကောန်ၝောဲ ကောန်ဒေအ်တအ်ဂှ် ပါလုပ်လၟိဟ် ပ္ဍဲဂကောံသ္ၚိကၟိန်ရ။

ကောန်ဂကောံ သ္ၚိကၟိန်မကြပ်ညောန် (immediate family) ဂှ် နွံကဵု သမ္ဘာတၠသ္ၚိ၊ မိမ၊ မိနော်အပါနော်၊ ကော၊ ၝောဲ၊ ဒေအ်၊ ကောန်ဇာတ်ဂမၠိုင် ရ။ ကောန်ဂကောံ သ္ၚိကၟိန်သမၠဲ  (extended family) ဂှ် ပါဲနူ ဂကောံသ္ၚိကၟိန်မကြပ်ညောန်တအ်တုဲ ထပ်သမၠဲပ္တိတ် သဳ (aunt)၊ မူ (uncle)၊ ကောန်မေန် (cousin and nephew)၊ ကောန်ၝောဲကောန်ဒေအ် (cousin)၊ သမ္ဘာ/တၠသ္ၚိ ကောန်ၝောဲကောန်ဒေအ် (siblings-in-law) တအ်ရ။ လဆောဝ်မ္ဂး ဂကောံ သ္ၚိကၟိန်မကြပ်ညောန် တအ်လေဝ် ဟွံတုပ် ရေင်သကအ်ရ၊ တန်တဴဒၟံင် ဗီုလဵု ပရေင်ဆက်စၠောအ် ကၠောအ်က္ဍ ရေင်သကအ် ပ္ဍဲဂကောံ သ္ၚိကၟိန်ဂှ်ရ။ နကဵု သၞောဝ်လေဝ် သ္ၚိကၟိန်မကြပ်ညောန် ဂှ် ဗၟံက်ထ္ၜးလဝ် ဟွံတုပ်ရ။<ref>{{Cite web|url=https://definitions.uslegal.com/i/immediate-family/|title=Immediate Family Law and Legal Definition {{!}} USLegal, Inc.|website=definitions.uslegal.com|access-date=2020-02-04}}</ref>ပရေင်ဆက်ဆောံလိင် အပ္ဍဲဂကောံသ္ၚိကၟိန်တအ်ဂှ် ဍုင်ဗွဲမဂၠိုင် ကၟာတ်လဒဵုလဝ် နကဵုသၞောဝ် (incest)၊ ကေုာံ ညးဍုင်ကွာန် ဟွံဒးဂၞပ်ရ။ 

ကွတ်ပညာ မလ္ၚတ် တၞောဝ် ဒတောဝ်ဗဳဇဂှ် ညးကော်စ ဗဳဇဗေဒ (genealogy) ရ။ သ္ၚိကၟိန်ဏအ်ဂှ် နကဵုပရေင်ပိုန်ဒြပ်လေဝ် ဒှ်အရာအဓိကမွဲကီုတုဲ မအရေဝ် "သ္ၚိကၟိန်" ဂှ် နဒဒှ် ဥပစာလင်္ကာ မဟီုဂး သွက်ပရေင်ကောံသၟဟ်၊ မွဲဍုင်၊ မွဲဂကူ၊ မွဲဇာတ်မၞိဟ်လေဝ် နွံကီုရ။ 

==နိဿဲ==




[[ကဏ္ဍ:ပြန်လည်မဆန်းစစ်ရသေးသော ဘာသာပြန်များပါဝင်သည့် စာမျက်နှာများ]]
