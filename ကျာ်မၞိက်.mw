[[Image:Emerald Buddha.jpg|thumb|230px|ဗီုရုပ် ကျာ်မၞိက် ပ္ဍဲအခိင် မုဟ်ကျာ မဂြောပ်လဝ် ဗကိုပ်]]

'''ကျာ်မၞိက်''' ({{Lang-en|'''Emerald Buddha'''}}) (သေံ; พระแก้วมรกต) ဟွံသေင်မ္ဂး မကော် နကဵုဘာသာပါဠိ (พระพุทธมหามณีรัตนปฏิมากร ဖြဗုဒ္ဓမဟာမဏိ ရတနပဋိမာကရ) ဝွံ ညးတအ် ပတှ်ေကေတ် မဒှ် ကျာ် မမင်မဲ ကၟိန်ဍုင်သေံ။<ref name="bicentennial"/><ref name="EricRoeder">{{cite web|url=https://scholarspace.manoa.hawaii.edu/bitstream/handle/10125/2542/The%20Origin%20and%20Significance%20of%20the%20Emerald%20Buddha.pdf?sequence=1|title=The Origin and Significance of the Emerald Buddha|last=Roeder|first=Eric|year=1999|publisher=Center for Southeast Asian Studies, University of Hawai'i at Manoa|pages=1, 18|publication-place=Honolulu|accessdate=22 February 2014|journal=Explorations in Southeast Asian Studies|volume=3}}</ref> ရုပ်ကျာ်ဝွံ ဒှ်ကျာ်ထဝါဲ မဒှ်ရုပ်ကျာ်တြဲဂေါတမ မကၠောန်လဝ် နကဵု တၟအ်အသာ်သ္ၚေက်တုဲ ဒၞာဲသ္ၚာဂှ် ကြပ်လဝ် နကဵုထဝ်၊<ref name=gardner>{{cite book |title=Gardner’s Art through the Ages|url=https://books.google.com/books?id=rofCBAAAQBAJ&pg=PT38#v=onepage&q&f=false |page= 1045 |edition=15th |editor=Fred S Kleiner |isbn=978-1285838151 }}</ref> တုဲပၠန် ကျာ်မၞိက်ဝွံ နွံသမၠုင် ၜိုတ် ၂၆ သေန်ဒဳမဳတာရ။ <ref name="bangkok">{{cite web |url=http://bangkokforvisitors.com/ratanakosin/grand-palace/emerald-buddha-temple/emerald-buddha-chapel.php |title=Chapel of the Emerald Buddha |work=Bangkok For Visitors }}</ref> ကျာ်မၞိက်ဝွံ ပဒတဴဒၟံင် ပ္ဍဲကဵု ဘုတ်ကျာ်မၞိက်၊ မကော်ဂး ဝါတ်ဖြကေအ်(Wat Phra Kaew) ပ္ဍဲကဵု အရှာံ ဗွိုင်နန် ဍုင်က္ၜင်ကံက်ရ။<ref name=gardner />

==ဝင်==
[[File:The Grand Palace (8278415631).jpg|thumb|left|upright=1.3|ဝါတ်ဖြကေအ် (Wat Phra Kaew) မဒှ်ဂၠံတိုက် ဒၞာဲကျာ်မၞိက် မနွံဒၟံင် လၟုဟ်၊ ဍုင်က္ၜင်ကံက်။]]
အတိုင်သက်သဳဝင်မ္ဂး ပဋိမာရုပ်ဝွံ ကၠုင်နူ ဍုင်သေံ လပါ်သၟဝ်ကျာ နူသၟိင်တၠဂကူလာန်နာ (the Lanna kingdom) နူသၞာံခရေတ် ၁၄၃၄ တေအ်ရ။ အတိုင်ဝင်မဟီုလဝ်မ္ဂး ရုပ်ကျာ်ဝွံ ကလိဂွံ နူကဵုစေတဳတြေံမွဲ ပ္ဍဲကဵုဘာလကျာ်ပယာဲ (Wat Pa Yai) မဒှ်ဘာဂြိုပ်ဒုန်၊ လၟုဟ်မကော်စ ဘာဝါတ်ဖြကေအ် ပ္ဍဲဇင်ရာဲရ။ စေတဳတြေံဂှ် ဓဂဵုတးပန်ဒး သရိုဟ်တုဲ ဂွံဆဵု ကျာ်ပဋိမာရုပ် ဝွံရ။ ကျာ်ပဋိမာရုပ်ဂှ် လတူဂှ် ညးဂြောပ်လဝ် နကဵုအင်္ဂတေရ။ ကျာ်ပဋိမာရုပ်ဂှ် ဗွဲကိုပ်ကၠာ စွံလဝ် ပ္ဍဲဒၞာဲဘာကျာ်ဇၞော် နွံပိုန်ဘာဂှ်၊ ဗွဲကြဴ ကျာ်ဇၞော်ဂှ် ဂွံဆဵုကေတ် အင်္ဂတေ ကယျာတိတ်တုဲ ပ္ဍဲဂှ် ဂွံညာတ်ကေတ် တၟအ်အသာ်သ္ၚေက်ရ။ ကျာ်ဇၞော်ဂှ် ကယျာပ္တိတ်ထောအ် အင်္ဂတေသီုဖအိုတ်တုဲ ကလိဂွံ ရုပ်ကျာ်တၟအ် အသာ်သ္ၚေက်တုဲ ကျာ်ဂှ် ညးကော်စ "ဖြကေအ်မဝ်ရကောတ်" (''Phra Kaew Morakot'') မကၠာဲ နကဵုဘာသာမန်မ္ဂး "ကျာ်မၞိက်" ရ။<ref name=SubhadradisDiskul>{{cite book|last=Diskul|first=Subhadradis|title=History of the Temple of the Emerald Buddha|publisher=Bureau of the Royal Household|publication-place=Bangkok|year=1982}}</ref><ref name=Williams2>{{Cite book|last=Williams|first=China|author2=Aaron Anderson |author3=Brett Atkinson |author4=Becca Blond |author5=Tim Bewer |title= Thailand|pages=350–352|accessdate=27 March 2010|url=https://books.google.com/books?id=oc0LoROKM0MC&pg=PA350#v=onepage&q&f=false|publisher= Lonely Planet|year=2010|isbn= 978-1742203850}}</ref>တၠပညာဝင်မဆေင်ကဵု ပါန်ကွတ်လ္ၚဵုတအ် ညးတအ် ရံင်ကဵု ဗီုပြင်သန္ထာန်ကျာ်တုဲ ကျာ်မၞိက်ဝွံ ဒှ်ကျာ် မကၠောန်လဝ် နကဵုဗီုပြင် ဇင်သေန် (Chiang Saen Style) နူကဵု အခိင် ၁၅ ဗွဝ်ကၠံဂှ်ရ ကျာ်မၞိက်ဝွံ ဒှ်ကျာ် နူတမ်မူလ ကျာ်ဂကူသေံလေန်နာတအ်ရ။ 

[[File:Wat Phra Kaeo Chiang Rai.jpg|thumb|upright=0.9|ဘုတ်ဝါတ်ဖြကေအ်၊ ပ္ဍဲဇင်ရာဲ၊ မဒှ်ဒၞာဲ ကျာ်မၞိက် မဂွံဆဵုကေတ် ကိုပ်ကၠာအိုတ်။]]
ဨကရာဇ် သာံဖင်ကေန် (King Sam Fang Kaen) မဒှ် ဨကရာဇ်ဂကူလာန်နာ နွံပၟိက် မိက်ဂွံစွံ ပ္ဍဲကဵု ဍုင်ရာဇာဌာနဳဇကု ဍုင်ဇင်မာဲရ။ စိင်မဖ္ဍိုက်ဏာ ရုပ်ကျာ်ဂှ် ဟွံအာ ဇရေင်ဇင်မာဲတုဲ စၞးဂှ် အာလာမ်ဖင် ရ။ အရာဏအ်ဂှ် ကတဵုဒှ် ဟိုတ်နူဣဓိကြဳဇှ်ကျာ်ရောင် ညးညာတ်ကေတ်တုဲ ညးစွံပတန်လဝ် ကျာ်မၞိက်ဂှ် ပ္ဍဲလာမ်ဖင် ပ္ဍဲဘုတ်မွဲ (လၟုဟ် ဘုတ်ဂှ် ညးကော်စ ဝါတ်ဖြကေအ် ဍန်တဝ်(Wat Phra Kaeo Don Tao) လုကဴ ပွိုင် ၃၂ သၞာံရ။ စိုပ်သၞာံ ၁၄၆၈ ဂှ် သၟိင်တိလောက က္ညနိမန်ဏာ ဇရေင်ဍုင်ဇင်မာဲတုဲ စွံပတန်လဝ် ပ္ဍဲဇရေင်စေတဳဇၞော်မွဲ မကော်ဂး ဝါတ်စေတဳလောင် (Chedi Luang)ရ။<ref name="history">{{cite web|url=http://www.cs.ait.ac.th/wutt/wat.html |title=The History of the Temple of the Emerald Buddha |author= M.C. Subhaddradis Diskul|work= Asian Institute of Technology}}</ref>

ကျာ်မၞိက်ဂှ် တန်ဒၟံင် ပ္ဍဲဇင်မာဲ စဵုကဵုစိုပ် သၞာံ ၁၅၅၂၊ ညးတအ် မပြံင်ဏာစွံ ပ္ဍဲလောင်ဖြၜင် (Luang Prabang) နူဂှ် ညးတအ် က္ညဏာ ဇရေင်ဍုင်လဴ လန်ဇင် (Lan Xang)ရ။ ကိုပ်ကၠာနူဂှ် သၞာံညိညဂှ် ကောန်သၟိင်ဥပရာဇာ ဍုင်လန်ဇင် မနွံယၟု သတ္ထထိရာဇ် (Setthathirath) မဂွံဒုင်အာတ်မိက်ဏာ သွက်ဂွံ ပကင်ရင်ဍုင် လာန်နာ၊ ဟိုတ်နူကဵု ကောန်ဝုတ်ဨကရာဇ် စုတိအာ သီုဟွံကလိဂွံ ကောန်တြုဟ် သွက်ဂွံ ဆက်ဒုင်အာဲနန်ရ။<ref name="history"/> ကောန်သၟိင်သတ္ထထိရာဇ်ဂှ် ကာလမအံက်ညးတေအ် တၠညးဗောဓိသရာဇ် (Photisarath) မစုတိအာ ပ္ဍဲလန်ဇင်ဂှ် ညးတေအ် သီုဂွံဒှ် ဨကရာဇ် ပ္ဍဲလန်ဇင်ကီုရ။ ညးတေအ် ကလေင်စဴသ္ၚိညးတအ်တုဲ ညးကေတ်ဏာ ကျာ်မၞိက် ကရောမ်ညးရ။{{cn|date=March 2017}} 
[[File:Ho Phra Keo 0528.jpg|thumb|left|upright=1.3|[[Haw Phra Kaew]] in Vientiane where it was held for 214 years]]

စိုပ်သၞာံ ၁၅၆၄ ဂှ် ဟိုတ်နူ သၟိင်ဗၟာဗတိုက်တုဲ သၟိင်သေတ္ထထိရာဇ် (King Setthathirath) ပြံင်ဏာ ဍုင်ဇၞော်ဇကု ဇရေင်ဝိယေန်ကျေန် မဒှ်ဒၞာဲဍုင်ဇၞော် ဍုင်လဴလၟုဟ်ဂှ် က္ညဏာ ကျာ်မၞိက်တုဲ စွံပတန်လဝ် ပ္ဍဲကဵု ဘုတ်ဟဴဖြကေအ် (Haw Phra Kaew)ရ။<ref name=KarenSchurNarula>{{cite book|last=Narula|first=Karen|title=Voyage of the Emerald Buddha|publisher=Oxford University Press|publication-place=Kuala Lumpur|year=1994|page=88|isbn=978-9-676-53057-8}}</ref>  ကျာ်မၞိဟ် ပဒတဴ ပ္ဍဲဍုင်ဝိယေန်ကျေန်ဂှ် လုကဴပွိုင် ၂၁၄ သၞာံ။<ref name="history"/>

ပ္ဍဲသၞာံ ၁၇၇၉ သကိုပ်ပၞာန်သေံ စောဖယျာစကြဳ (Chao Phraya Chakri) ဗတိုက်သီကေတ် ဍုင်ဝိယေန်ကျေန်တုဲ ကေတ်ဖျဴနင် ကျာ်မၞိက် ဇရေင်ဍုင်သေံရ။ ဗွဲကိုပ်ကၠာ စွံလဝ် ပ္ဍဲဘုတ် ဗဒါဲဘာဝါတ်အရုန် (Wat Arun) ပ္ဍဲထောန်ဗူရဳ (Thonburi) မဒှ်ဍုင်ဇၞော်ညးတအ်တၟိဂှ်ရ။ သကိုပ်ပၞာန်စောဖြစကြဳ ဗတိုက်သီကေတ်ဍုင်တုဲ ဒက်ပတန်တၞောဝ်သၟိင်စကြဳ ရတ္တနကောသိန် ဗွဲကြဴညိ ညးကလိဂွံ မဟိမု ရာမ ပထမ ရ။ ညးဒက်ပတန် ရာဇဌာနဳညး ဇိုင်ၜဳစောဖယျာ ပ္ဍဲဒၞာဲဍုင်ၜင်ကံက်လၟုဟ်တုဲ ညးသြိုင်ခၞံနန် သီုကဵု ဘုတ်ကျာ်မၞိက် ပ္ဍဲကဵု အရှာံနန်ဂှ်ရ။ သဘင်စရိုဟ်ဍာ် ဘုတ်ကျာ်မၞိက်ဂှ် ကၠောန်ဗဒှ်လဝ် ပ္ဍဲသၞာံ ၁၇၈၄ တုဲ နိမန် က္ညင်ပတိုန် ကျာ်မၞိဟ် လတူပၞင်ရတ်ဂှ် ပ္ဍဲ ၂၂ မာတ် ၁၇၈၄ ရ။<ref name=EricRoeder/>

==နိဿဲ==
