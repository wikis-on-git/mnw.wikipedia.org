==ဝင်==
ကပ်ယဲကဝ်ဝိဒ်-၁၉ အလိုန်တတိယ ဗွဲကိုပ်ကၠာ ကတဵုဒှ် ပ္ဍဲဍုင်ဇၞော်လ္ဂုင်တုဲ နူဂှ် စိုပ်အာ ဒေသတွဵုရးဂမၠိုင်ဂှ် ပ္ဍဲကဵု ပွိုင်ဍုင်ဇြပ်ဗုလေဝ် မၞိဟ်စမၠောအ်ဝဳရုသ်ကဝ်ရဝ်နာ ဂၠိုင်ကၠုင်ကီုရ။ 

သွက်ဂွံရီုဗင် ကေုာံ ရေင်တၠုင်ကမၠောန်ကပ်ယဲကဝ်ဝိဒ်-၁၉ တုဲ ကောန်ဍုင်ကွာန် ပွိုင်ဍုင်ဇြပ်ဗုတအ် ပါ်လဝ် တိုင်လဝ်တာလျိုင် ရေင်သကအ်ရ။ သွက်မၞိဟ် စၞစ ကေုာံ ဂဥုဲဇဗ မပိုတ်တုဲ အာကၠုင်ဟွံဂွံဂှ် မာံအံင်ဆာန် ကဵု မိမိုးစပ္ပါးလှိုင်း ကေတ်တာလျိုင်။ သွက်ဂွံပလံင် မၞိဟ်ယဲ ဇရေင်ရုင်ဂဥုဲဂှ် နူကဵု ဂကောံရီုဗင်ညးယဲ (နာရေးကူညီမှုအသင်း)၊ ဂကောံတၠစေတနာ (စေတနာရှင်)၊ ဂကောံ(ပိုင်ရှင်မဲ့နဲ့ မွန်မြတ်စေတနာ) ကဵု ဂကောံသရက်ဗကေတ် (ကြက်ခြေနီ) တအ် ကေတ်တာလျိုင်၊ သွက်မၞိဟ်ယဲ မနွံဒၟံင် ပ္ဍဲကဵု ဒၞာဲထိင်ဒဝ်တအ် ဂွံစသုင်ဂှ် ဂကောံ မဖြူးဖြူးတက် ကဵု ကိုတင်မျိုးအောင် တအ် ဍုန်တောမ်ကီု သီုကဵု ပလံင်။ ခရိတ်စသုင်တအ်ဂှ် ကလိဂွံ နူကဵု ညးတၠဒါန်ဂမၠိုင်။ သွက်ဂွံ လွဳလွတ် မၞိဟ်ယဲတအ်ဂှ် သဝ်ဝန်ဇၞော် မာံသန့်ဇင် (Min Thant Zin)ကေတ်တာလျိုင်။ သွက်မၞိဟ်မစုတိ နကဵုယဲကဝ်ဝိဒ်-၁၉ ဇွညံင်ဂွံ စိုပ်သုသာန်ဂှ် ဂကောံပရဟိတဂမၠိုင် ကေတ်တာလျိုင်။ တုဲပၠန် ပ္ဍဲအခိင်ဂှ် နွံပၟိက်ဒၟံင် အောက်သဳဂေန် ဗွဲမဇၞော်တုဲ နူကဵု ဂကောံပရဟိတ ၄ ဂကောံ မတွဟ်ဂး ဂကောံရီုဗင်ညးယဲ၊ ဂကောံတၠစေတနာ၊ ဂကောံပိုင်ရှင်မဲ့နဲ့ မွန်မြတ်စေတနာ ကေုာံ ဂကောံသရက်ဗကေတ်တအ် ဗက်ဂၠာဲရာန်ရ။ ပ္ဍဲအခိင်ဂှ် သွက်ကလိဂွံ အောက်သဳဂေန်ဂှ် ဝါတ်ဂါတ် ဗွဲမလောန်တုဲ ညံင်ဂွံ သြိုင်ဗဒှ် ရုင်စက် မကၠောန်ပတိတ် အောက်သဳဂေန်မွဲဂှ် နကဵု
