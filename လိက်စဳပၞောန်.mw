'''<big>လိက်စဳပၞောန် (Regulative/regulerende)</big>'''

'''တင်ရန်တၟအ် - ညံင်ညးဗှ်လိက်/ညးဒုင်တဲတအ် ဂွံကၠောန်ပ ဒ္ဂေတ်ဗက် မွဲမွဲ၊၊'''

ဂကူလိက်ဏအ်ဂှ် ဒှ်ဂကူလိက် ညးမဗှ်လိက်တအ် ညံင်ဂွံဝေင်ပါယ် အရာ/ကမၠောန် မွဲမွဲ၊ ညံင်ဂွံဒ္ဂေတ်ကၠောန် အတိုန်အရာ မွဲမွဲ၊၊ လိက်ဂကူဏအ်ဂှ် ဒှ်လိက် မထိင်၊ မဖဍိုန်ကဵု အသိင်စိုတ်ရ၊၊ ဗွဲမဂၠိုင် ဒှ်ဂကူလိက် မဆေင် ကဵုသၞောဝ်ဥပဒေ၊ စဳပၞောန် ကေုာံ လိက်ရုင် နူအလဵုအသဳရ၊၊ ပါယ်နူဂှ်တုဲ လိက်ဒၠောအ်ဗတောန်ကောန်င္ၚာ်လေဝ် ပါလုပ်လၟုဟ် ပ္ဍဲဂကောံလိက်စဳပၞောန်ဏအ်ကီုရ၊၊

==ဗီုလဒက်ပ္တန်==

လိက်စဳပၞောန်တအ်ဂှ် ဗွဲမဂၠိုင် ဒက်ပ္တန်လဝ် အတိုင်ဗွဲသၟဝ်ဝွံဂၠိုင်ရ၊၊

(၁) မစချူ ဟိုတ်အကာဲအရာ မကတဵုဒှ် (လေဝ်ဂွံ)၊၊

(၂) ဖျေဟ်အပိုင်အခြာ တင်မဒးဍိုက်ပေင် မဒးဒ္ဂေတ်ဗက်၊၊

(၃) ဂတိ ကုညးမဒ္ဂေတ်ဗက်မ္ဂး ကလိဂွံ ဖဵုဂုဏ်ဗီုလဵု (ဟွံသေင်မ္ဂး) ဘပဠ ကုညးမဟွံဒ္ဂေတ်ဗက်တအ်ဂှ် နကဵုဘဲဒဏ် သာ်လဵု မဒးဒုင်၊၊ 

==အရေဝ်မသုင်စောဲ==

လိက်စဳပၞောန်ဂှ် ဒှ်လိက်ရုင်သၟိင်တၠ ဟွံသေင်မ္ဂး လိက်ညးမကလိဂွံလဝ် အခေါင်အရာတအ် မပလံင်ဗစိုပ်မွဲရ၊၊ လိက်တအ်ဂှ် ဒှ်လိက် မဆေင် ကုသၞော်ဥပဒေတုဲ လက်သန်ဍေဟ် အတိုင်ဗွဲသၟဝ်ဏအ်ရ၊၊

===၁၊ ပရူတင်ဂၞင်ဂမၠိုင် မဆက်လဝ် (bundling of information) ===

စၞးမဒးချူ နကဵုဝါကျဂၠေအ်အ် ဗွဲမဂၠိုင်ဂှ် ချူ နကဵုပရူဂမၠိုင် မဆက်လဝ် မတောဲလဝ် နကဵုဝါကျအောန်န် ဂၠိင်င်၊၊ ဥပမာ - ''ကုညးမဟွံမွဲ ကုအခေါင်မွဲ လိက်၊ ဇ/ဟ ဟွံသေင်မ္ဂး ပရူပရာမကၟာတ်လဒဵုလဝ် ညးမွဲသအာင်ဂှ် ပံက်ပထောင်၊ ပလီုပလာ်ထောအ် ဟွံသေင်မ္ဂး ပညံင်ဂွံတီ ပရူပရာ ပ္ဍဲဂှ်မ္ဂး နကဵုဒဏ်လှုဲ ဟွံသေင်မ္ဂး ဒဏ်ထံင် စဵုကဵု ၆ ဂိတု ဍေဟ်ဒး၊၊'' 

===၂၊ နာမဝိသေသန===

ဥပမာ - ကမ္မဏဳ မပါလုပ် ဟွံသေင်မ္ဂး မဂစာန်ဖန် သွက်ကလိဂွံ ဖဵုဂုဏ်ဇကု နကဵုနဲကဲမကြီုကြ၊ မပကီုပရာပ်၊ မကလိလောန်ဒုဟ် မပကီုပရာပ် ဟွံသေင်မ္ဂး အရာမဖန်ဗဒှ် ညံင်မၞိဟ်တအ် မဂွံချပ်တၞဟ်ခြာမ္ဂး ဒးပလီု နကဵုရုင်ဗစာ၊၊


[[Category:!Main category]]
[[Category:BEHM]]
{{DEFAULTSORT:စဳပၞောန်|လိက်}}
