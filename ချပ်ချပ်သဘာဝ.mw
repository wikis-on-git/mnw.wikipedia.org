            ချပ်ချပ်သဘာဝ

ရမျှာၚ်ကြာတ်ဇိုၚ် ပ္ဍဲက္ဍိုပ်တၞိန်တေံ ဗြုမံၚ်ဖြဴဖြဴ အဲဂွံမိၚ်ကေတ်တုဲ အဲယာပၚ်ပ္တိုန်မုက် ပ္ဍဲသြၚ်တေံတုဲ ဂွံဆဵုကေတ် မအံက်ဒဴကဵုမလ္ဂန်ဇြေၚ်ရ၊ အတိုၚ်ပြဝေဏဳမန် ဝတ်ကၟုဲအာကၠုၚ်မ္ဂး ဒးဒစးဝေၚ်ဒုၚ်တၠုၚ်တရဴတုဲ နာဲဂမြၚ်မွဲ ကွာ်တိတ်ကၠုၚ် နူခုၚ်ဂ္ဇံတုဲ ထိစ်(ခိုဟ်)ရဲတံ အဲလေဝ်စၟဳမံၚ်တၟာဂလံရ။ ဂ္ဇံခုၚ် သုၚ်ဍာ်လ္ပညှာစိုတ်ညိ နာဲဂမြၚ်ကေတ်ပ္တိတ်နၚ် ကေတ်ဗကောၚ်တုဲ ဂ္ဇံစှ်ေခုၚ်ဗဒေဲါဂှ်ရ။

နာဲဂမြၚ်     အဲရံၚ်မုက်မတ်ရဲတံ 
                  ဍာတ်ကြိုတ်ကွေံကွေံ 
                   ရံတံကၠုၚ်နူလဵုရော မုနွံပၟိက်
                   ကိစ္စရော?

မအံက်ဒဴ      ပိုဲကၠုၚ်အဏံရ၊ မိက်ဂွံထ္ၜးလဴ
                    ဗ္စကဵုနာဲကပေါတ်ညိညလေဝ်
                     မၞိဟ်ဇၞော်ဇၞော်ကၠာတေံဟီု
                    ကပေါတ်ဏံ နွံကဵု 
                      ၚုဟ်မးကွေံကွေံ မၞိဟ်ကုသဵု
                      အတိက်တေံ ခိုဟ်ဟေၚ်  
                      ကလိဂွံရ။

နာဲဂမြၚ်         ခိုဟ်လေဝ်ရဲတံ အရာမွဲမွဲ 
                      တၟေၚ်ကီု ဟွံတၟေၚ်ကီု ကၠုၚ်
                      လဴထ္ၜးကေတ်ကသပ်
                      ညာဏ်ညးသ္ကံဂှ် ဒှ်နဲတၠ
                      ပညာတံရ။

မလ္ဂန်ဇြေၚ်     ဣဏံနာဲပိုဲ တၟံဂဂဵုတး သုၚ်
                      စောဲဂွံမံၚ် ဇၟာပ်ပ်အရာ
                       ဏောၚ် မာန်ဂျိမာန်ပၟတ် 
                       မာန်လွဟ် ဒှ်ကံလွဟ် သၟိၚ်
                        ဒေဝတဴတံဏောဝ်

နာဲဂမြၚ်         အဝ်……ဟဂှ်ဟာ…ဒေဝတဴ
                       လဵုဂွံပန်ဖျေံရော အခိၚ်လဵု
                      ဒေဝတဴတံ မဝေၚ်ပၞာန်ရော
                      သာ်ဂှ်ဟွံသေၚ် ဒေဝတဴတံ
                      ဗၜူအရက်တုဲ ပန်ဝေၚ်ဟာ
                     သာ်ဂှ်ဟွံသေၚ် ဝေၚ်သဘၚ်
                     ကျာ်စူဠမုဏိတုဲ ပန်ဖျေံဟာ

မအံက်ဒဴ        ဟဂဵုဟရိၚ်လေဝ်နာဲ ဗြဲဂူ
                       တှ်ေဍာ်ဍေံဒှ်စဒှ်ရ။

နာဲဂမြၚ်         ဟဂဵုဟရိၚ်ဂှ် ကမ်ဍေံဟွံမွဲ
                    ပုဟ်နာဲသဘာဝဓါတ်ဏောဝ် 
                     မၞးတံဂှ် ဒှ်ကောန်ဗုဒ္ဓဘာသာ
                      ကီု ဟွံပတှ်ေဂလာန်ကျာ်တုဲ
                      ဗက်ပတှ်ေမံၚ်ဆဆဵုကျာ်တြဲ
                      ဂေါတမပိုဲတွံလဝ် ပ္ဍဲကာလ
                        မသုတ်တေံ မာအနုဿ
                         ဝေနဂဏှိတ္တိ မိၚ်မွဲအ
                       ဆက်လေဝ် ဍာံရ လ္ပပတှ်ေ
                        ဏီ မာပရမ္ပရာယဂဏှိတ္တ
                       ပြဝေဏဳဇုဇဗဴလအဆက်
                         ဆက်တြေံလေဝ်ဍာံရ လ္ပ
                       ပတှ်ေဏီ ပိဋကသမ္ပဒါနေ
                      နနူပိဋကတ်ဇကု မဖ္ဍောတ်
                      သှ်ဆာဲဒၟံၚ်ကီုလေဝ် ဍာံရ
                       လ္ပပတှ်ေဏီ ချပ်ပါ်ပဲါနကဵု
                        ဓဝ်သဘာဝတုဲ ပတှ်ေညိ
                         ကျာ်ပိုဲဂှ် ဗီုကဵုကျာ်တၠညး
                         အကးတေံဟွံသေၚ် ညး
                         ကဵုပတှ်ေဇကုဇကုရောၚ်
                         အတ္တာဟိအတ္တနောနာ
                         ထောညးဟွံကဵုပတှ်ေညး
                          တၞဟ်ရ ကျာ်တြဲပိုဲဂှ် ဝါဒ
                          ပစ္စုပ္ပန်ဟေၚ်ဏောဝ် 
                           ယဝ်ပတှ်ေအတိက်တှ်ေ
                           ဒှ်ပုဗ္ဗေကတဟေတုဒိဠိ
                           ဍာံဍာံဏောဝ် ဝါဒအန
                            တ္တဟေၚ်ရောၚ် ချပ်ကဵု
                         ဒးညိ၊ ညးချူလိက်လ္ၚဵုတံ
                         ဂှ် ဂွိၚ်ဖေက်ညးတၞဟ်ဟွံ 
                         ပတှ်ေဂလာန်ဇကုတုဲ 
                      စၠောံဟီုထောံဂလာန်ကျာ် 
                  လေဝ်နွံ ဗွဲမဂၠိုၚ်ရ၊ ယဝ်ရဇကု
                       ပတှ်ေမံၚ်အတိုၚ်ညးတၞဟ်
                        ဘ ယဝ်ရဖေက်တှ်ေ ဗှ်ေဒှ်
                         ကောန်ဗုဒ္ဓဘာသာမွဲ
                         ဟွံဇေတ်ဏီရ။

မအံက်ဒဴ          နာဲဟီုဂှ် အဲဂွံတိုန်သတိညိ
                        လေဝ်ကပေါတ်ဏံ မုက
                        ပေါတ်ဒှ်မာန်ရော။

နာဲဂမြၚ်            ကပေါတ်ဏံဒှ်မာန်တှ်ေ 
                         လွဟ်ညးကၠာကၠာတေံဒှ်
                          မာန် ပ္ဍဲကဵုလ္တူဂၠးတိဏံ
                          နူကၠာမၞိဟ်တံဟွံကၠိုဟ်
                           သဘာဝဏီ နူကၠာဟွံတီ
                           ပသဲဏီမ္ဂး သုၚ်စောဲရပ်
                           စတၟံတံတုဲ ဗက်ဂၠာဲစ
                            သတ်ဂြိုပ်ဂမၠိုၚ်ရ၊လံညိ
                            ပၟတ်ဂြိုပ်တူတုဲ ဓါတ်ဟ
                            ရိုတ်အကြာဒဵုတံ ဒးပၟတ်
                             တုဲ ဍေံလေၚ် ကလောံ
                              မံၚ်ဂွံဆဵုတုဲ ညးတံ
                              ကၠောန်ထောံဗီုမုဲတံ 
                              ညးဂၠာဲစဖျုန်သတ်
                              ဂြိုပ်တံရ၊ ကပေါတ်
                              ညးတံပြးမံၚ်စဂှ်လေဝ်
                              ဟီုမာန်ရ။ ဆဂး ရံၚ်
                              ကဵုဂလာန်ကျာ်မ္ဂး 
                              (လောကာစိန္တေယျ)
                              လိုက်ဏံချပ် ပိုၚ်ခြာ
                              ဟွံမာန်တုဲ ဒှ်အရာချပ်
                              ဟွံသေၚ်ရ။

မအံက်ဒဴ                 ဒှ်သာ်ဂှ်တှ်ေ ဟဂဵုတး
                              တံ ဆေဝ်ပဠေဝ်တံ ဗီု
                              လီုဍေံဂွံဒှ်ကၠုၚ်ရော?

နာဲဂမြၚ်                 လဂွံကဵုနဲသိပ္ပံ အတိုၚ်
                              ညးတံစမ်ဝတ်ဂွံဂှ်တှ်ေ
                              ပ္ဍဲကဵုအာကာသပိုဲဏံ
                              ဓါတ်နွံမံၚ်ၜါ ညး
                              ကော်စဓါတ်ၝောံဓါတ်
                              ကၟက် ဓါတ်ၜါဂှ် ဂၠံၚ်
                              ညးကဵုညး တၞဟ်ခြာ
                              မံၚ်ညးသ္ကံရ၊ မာံလုက်
                              စုက်ညးသ္ကံရ၊ ကာလ
                              ကျာတက်ကၠုၚ် ထတ်
                             ထတ်မ္ဂး ဍေံတံ ဒးကျာ
                              တုဲ လဝိၚ်လုက်ဒးညး
                              သ္ကံ ဗက် ပၟတ်တိတ်ဗြု
                               တဴဟဂှ်ရ။ တိပိုဲဏံဂှ် 
                              ဓါတ်ဇြောတ်နွံမံၚ်တုဲ
                              လျးအရံၚ်ပၟတ်ဂှ် ဍေံ
                              ဇြောတ်ဖျေံနၚ် လပါ်
                              တိဏံဟဂှ်ရ။

မလ္ဂန်ဇြေၚ်            နာဲဆေဝ်ပဠေဝ်တၟးဂွံ
                              မွဲခဏတုဲ ဟေၚ် ပရဵု
                              ဟရိၚ်ဂွံဗြုရောၚ် ?

နာဲဂမြၚ်                 ဇေတ်တ်တေံဂှ် ဍေံဗြု
                             တိုန်မွဲတဲဓဝ် တုပ်ဖ္အိုတ်
                             ရဏောၚ် ဆဂးဂှ် ပ
                              ရဟ်ရမျှာၚ်ကဵု ပရဟ်
                               လျးတၟေၚ်အာရ။
                              ဥပမာ-လျးဂှ် ပရဟ်
                              ဍေံပ္ဍဲမွဲစက္ကမ္ဂးအာဂွံ 
                           ၁၈၆,၀၀၀ တိုၚ် ရမျှာၚ်
                              ဂှ် ပရဟ်ဍေံ မွဲစက္ကုမ္ဂး
                               ၁,၁၀၀ ပေဟေၚ်ရ။
                              ရံၚ်ကဵုဗၞတ်ဗ္ၜတ်ဏံတုဲ
                              ဇကုဆဵုလျးဆေဝ်ပ
                              ဠေဝ် မုစိစက္က ဂွံမိၚ်ဗြု
                              ဟဂဵုဟရိုၚ်ရော တော်
                              ရံၚ်ခြာဇမ္ၚောဲဍေံမာန်
                              ရ။ စပ်ကဵုပရူဏံတုဲ
                              အဲဆက်လဴကဵုပရူ စက်
                           ပၟတ်ညိပၠန် ညးခၞံကၠောန်
                              ဗဒှ်ဏံ ညးတေံဟိုတ်
                              တီကၠိုဟ်သာ်ဏံ တုဲ
                             ညးတေံဟိုတ်တီကၠိုဟ်
                        သာ်ဏံတုဲ ညးတေံကေတ်
                            ဓါတ်ၝောံဓါတ် ကၟက် 
                            လ္တူအာကာသတေံတုဲ
                             ညးတေံကၠောန်လဝ်ရ။
                          ယဝ်ရညး တေံပတှ်ေမံၚ်
                          ဂလာန်ဇုဇဗဴလ ညးတေံ
                       ဆေဝ်ပဠေဝ်တံ ဟဂဵုဟရိၚ် 
                        တံကျာ်ထာဝရပန်တှ်ေ ပိုဲ
                         ဒးမံၚ်ဒၟံၚ် နကဵုပၟတ်တဝ်
                        ၜံၚ်ဖိုဟ်ဏီရ။ ရံၚ်ကဵုဟိုတ်
                          ဏံတုဲ အတိုၚ်ဂလာန်တၠ
                        ပညာတံဟီု "မိက်ဂွံစောန်    
                          မ္ဂး ဒးသၠးအစောဲမာန်" ဂှ်
                           ဍာံကွေံကွေံရ။

မလ္ဂန်ဇြေၚ်         အေ၊ ပိုဲကဵုနာဲမၞိဟ်တုပ်ပ်
                           ဖိုဟ် နာဲတီဇဳဂၠံၚ် ပိုဲဒှ်မံၚ်
                            မၞိဟ်သုညဖိုဟ်ဏီ ဂွကဵု
                            နာဲကွေံကွေံရ။

နာဲဂမြၚ်               "ဂွကဵုဖေက်ဂှ် ဍာံဍာံဍေံ
                          ဟွံမွဲပ္ဍဲခန္ဓပိုဲ ပိုဲဖန်ဗဒှ်တိုန်
                           ကေတ်တ်ရ" ဏောဝ် အ
                            ရာဏံဂှ် အရာကြိုက်ကဵု
                            ဂွဟွံသေၚ် အရာကြိုက်
                            ကဵုသံဝေဂရောၚ် အဲဂွံ
                            တီပရူဇဳဂၠံၚ်ဂှ် ဟိုတ်နူအဲ
                          သ္ပသ္ကံဒ္ၚောဝ်ကဵုလိက်လၟိုန်
                          တုဲ အဲဗိုတ်ကၠဟ်ကၠေံ
                           အစောဲအတ္တ၊ လညာတ်
                        အိက်နှိၚ်တုဲအဲသ္ပပဓာန်ကဵု
                           ဂလာန်ကျာ်တြဲ တွံလဝ်
                            ပ္ဍဲ ကလာမသုတ်တေံ
                          ရောၚ်။ ပိုဲသ္ပရဲကဵုကောန်
                       ၚာ်မ္ဂး ယဝ်ပိုဲကေတ်လေပ်  
                       တှ်ေ ပိုဲဂွံကၠေၚ်က္ဍဟ်လ္ညာတ်
                     ကောန်ၚာ်ရ။ ပိုဲသ္ပရဲညးသုၚ်
                    အရက်ရ၊ပိုဲသ္ပရဲကဵုလိက်မ္ဂး၊ 
                   ညံၚ်ရဴပိုဲသ္ပရဲကဵုတၠပညာဂၠးတိ
                    ရ။ ယဝ်နာဲတံ ဆက်လ္ၚတ်
                       အာလိက်မ္ဂး နာဲတံဒှ်မၞိဟ်
                        စဳကၠးမွဲဟေၚ်ရ။ ယဝ်ရနာဲ
                         တံ ဟွံသ္ပသ္ကံကဵုလိက် ဟွံ
                        ချပ်ပါ်ပဲါမ္ဂး ညးဟီုနရက်
                          တှ်ေ နရက်ရ၊ ညးဟီု
                          ကလော်တှ်ေ ဖေက်ရ။
                              ညးဟီုဟွံခိုဟ်တှ်ေ 
                               ဟွံဂံၚ် ကၠောန်ရ၊သာ်
                                 လဵုဂွံဒုၚ်လောကဓဝ်
                                  မာန်ရော။

မအံက်ဒဴ              နူကၠၚ်ဏံ နာဲဟီုပိုဲဂှ် ညး
                            ဟီုနရက် နရက်ကီု ညိ
                             လေဝ်ဟွံမွဲကဵုဓဝ် ဗစာ
                            ရဏာတှ်ေ ဒှ်မၞိဟ်ဟွံမွဲ
                             ကဵုရှ်သာရ၊ လညာတ်
                              နာဲဝိုတ်တီ နရက်နွံဒၟံၚ်
                             သၟဝ်ဏံကွေံဟာ နရက်
                              ဂှ်နွံကွေံဟာ?

နာဲဂမြၚ်                အေ…… မုပဗီုလဵုယ
                          ယတံဂွံသၟာန်ပရူဏံရော၊
                           မိက်အာဒၟံၚ်ဟာ၊အရာ
                            ဏံဖန်ဝါတ်ပိက်မံၚ်၊
                           ဟိုတ်နူပရေၚ်ဘာသာ
                             ကဵုဒဒှ်ဍာံထုဲမံၚ်ညးသ္ကံ
                              လေဝ်။
 
မအံက်ဒဴ               ဂလာန်နာဲဟီုဏံ ကြိုက်
                             ကဵုဒးချပ်ကွေံကွေံရ။
                              ပြဟ်ဟ်ဏံ အဲဟွံကၠးစ
                              စိုတ်ကွေံကွေံရ။ ဆဂး
                              အရာဏံ ဒှ်အရာဇြိုဟ်
                             ဟ်နက်က်မှ ဂွံတီရှ်သာ
                             လေဝ်။

နာဲဂမြၚ်            ကွေံတွဵုလေဝ် အရာဇြိုဟ်
                       ဟ်နက်က်ဂှ် ယဝ်ရကွာ်အာ
                      လ္ပဝိၚ်တှ်ေ ဗၠိုက်စှ်ေဏောဝ်
                     အရာဍာဍာဂှ် ဝိၚ်တှ်ေသြိုဟ်
                     ထာတ်မာန်မံၚ်ချပ်ကဵုအး 
                     ကာလဂှ် ဂွံညာတ်တၟး သွက်
                     မၞးတံဂွံချပ်ပါ်ပဲါ အဲကဵုဏာ
                      တၟာဲတဲညိညလေဝ် နရက်ဂှ် 
                    နွံဆပ္ဍဲဘာသာပိုဲ သၟးဟွံသေၚ်
                    နွံမံၚ်ဇၟာပ်ဘာသာရ။ဘာသာ
                    နွံတှ်ေ နရက်တံ ဍုၚ်သွဝ်တံ
                    နွံရ။ ပိုဲလေဝ် ဂွံဒှ်ညးဂတာပ်
                     ခေတ်မွဲတှ်ေ ဒးမၠာ်လဝ်မတ်
                     အိုတ်ဂၠးတိမွဲဏောဝ်ဏး
                     ဆဂး မၞးတံဂွံကၠိုဟ် အဲဟီုဏံ
                    တှ်ေ အစောဲအိက်နှိၚ်တြေံ
                    ဒးကၠဟ်ထောံမွဲခဏဏောဝ်၊
                     သာ်ဂှ်ဟွံသေၚ် ဒးစွံစိုတ် ဗီု
                      မၞိဟ်တၟိတၟိမွဲတုဲ ကလေၚ်
                      ချပ်ပါ်ပဲါလေဝ်။ ဗွဲကိုပ်ကၠာ
                  အဲလဴကဵုပရူနရက်ဘာသာတေံ
                      ဘာသာဏံညိညရ၊နရက်
                      ဍုၚ်သွဝ်ဂကူ ဘာသာနွံဒၟံၚ်
                      တိဒေသဂံက်ဂံက်တံဂှ်ကဵု
                       နရက်ဂကူဘာသာနွံဒၟံၚ်
                         ပ္ဍဲဒေသကတဴကတဴတံဂှ် 
                       ဟွံတုပ်ညးသ္ကအ်ရ။ ဆဂးဂှ်
                       ကျာ်ထာဝရဗဒှ်လဝ်နရက်
                       သွက်ရဲဖံက်သစ္စကဵုဓဝ်
                       သမ္မာဍေံကီု နရက်မုဿ
                     လေန်တံကီု နွံမံၚ်တၞဟ်ဟ်ရ၊
                     ဟီုဝိုတ်ဏံတှ်ေပါ်ပဲါဒးရဒှ်
                     အတိုၚ်အ္စာသိပ္ပံတံပါ်ပဲါဂၠာဲ
                     စမ်ဝတ်ဆဵုလဝ် ဂၠးတိပိုဲဏံဂှ်
                      နွံပိထပ် ထပ်တိဂှ်နွံၜိုတ်
                       ၂၀၀ တိုၚ် သၟဝ်တိဂှ်ထပ်
                     သတ္တုအရိုၚ် နွံၜိုတ် ၃၀ တိုၚ်
                    သၟဝ်ဂှ်ပၠန် ထပ်ဍာ် သတ္တုၜိုတ်
                    ၂၀၀၀တိုၚ်ပၠန် ဗဟဵုလဒေါဝ်
                   အိုတ်ၜါတ် ၄၀၀၀တိုၚ် ဟီု
                လဝ်ရ၊ ပ္ဍဲကဵုသ္ကုတ်ဗဟဵု လဒေါဝ်
                    ဂှ် ကတူနူဂၠး သၟိၚ်တ္ၚဲၜိုတ်
              ၁၀၀၀ဇြေန်ဒဳဂြုက် ဒဳဂရဳမဏဳရ။
               အပ္ဍဲဗဟဵု ဒၞာဲခဍန်ဂၠးတိဂှ် ၆၆၀၀
                ဒဳဂရဳဇြေန်ဒဳဂြုက်နွံရ။ ၜိုတ်လဵု
               ပယျာံက္ညၚ် ကတဴအိုတ်သၟုဟ် 
              ကတဴဒဳဂရဳနွံ ၄၀စၚ်ဒဳဂြုက်(၁၀၄
              ဖာရၚ်ဟာ်) ဟီုတှ်ေ ပိုဲကေတ်
             ပဠောံဟွံမာန်ရ။ ဒဳဂရဳ ၆၆၀၀
                      ဇြေန်ဒဳဂြုက်တှ်ေ ဗီုလဵုဂွံမံၚ်
                       ရော၊စှ်ေပတေၚ်အိုတ်ရဒှ်
                      ဣဏံဂှ်ဒှ် နရက်ရဟီုတှ်ေဟွံ
                      ဗၠေတ်ရ ခယျလၟုဟ်အ္စာသိ
                    ပ္ပံတံ ၜံက်ဖျေံသၟဝ်တိဟယိုဟ်
                    ၜိုတ် ပိလက်ပေတုဲ ကေတ်
                   ပ္တိုန်ဒြဟတ်ဂမ္တဴ သၟဝ်တိဂှ်တုဲ
                    ပရေအ်ကဵုဓါတ်ဂမ္တဴ ပ္ဍဲဒေသ
                 ဂံက်ဂံက်တံဂှ်ရ၊ ဆဂှ်သၟးဟွံက
                 သၟုဟ်ဂမ္တဴဒြဟတ်ပၟတ်ဓါတ်တုဲ 
                 သုၚ်စောဲမံၚ်ရ။
                        ဒေသၜိုတ်ဂံက် သ္ကုတ်သၟဝ်
               ကျာ်တ္ကအ် အာဲလေန်ဒ်ဂှ် သ္ၚိ ၅၀
                     က္ဍိုပ်ကၠံ-သုၚ်စောဲကေတ်မံၚ်
                     ဒြဟတ်ဂမ္တဴသၟဝ်တိရ။ ဍုင်
                အဳတလဳဂှ် ၅၀က္ဍိုပ်ကၠံ သုၚ်စောဲ
               မံၚ်ပၟတ်ဒြဟတ်ဂမ္တဴတိဏံရ။ ဍုၚ်
               မပ္တံအမေရိကာန်၊ဂျပါန်၊ဖိလေစ်
                ပိန်၊မက္ကဇြဳကဵု၊ နိဠာရာဂွာ၊ ကာ
                 ယူဇြိလာန်တံဂှ်-လေဝ် သုၚ်
                  စောဲမံၚ်ရုၚ်စက်ဂှ်ကီုရ။ လ္တူဂၠး
                 တိဏံ ၁၄၂ဍုၚ်ပ္တိတ်မံၚ်ပရေၚ်
                  ပိုန်ဒြပ် ဒြဟတ်ဂမ္တဴသၟဝ်တိတေံ
                  ဂှ် ဂွံတီကေတ်ရ။ စၚ်ခဗဲါ ကဵု
                  ပၟတ်နရက်တုဲ သုၚ်စောဲမံၚ်ဖဵု
                  သွက်သတ်တံ ဟီုမာန်ရ၊ကှ်ေ-
                  ကှ်ေ အဲလဴၜိုတ်ဏံတှ်ေ ချပ်ပါ်
                   ပဲါဒးရ။

မအံက်ဒဴ        နာဲလဴကဵု စိစိစောန်ဗီုဏံဂှ် ပိုဲ
                      အမ်သဝ်စိုတ်ကွေံကွေံရ၊ 
                       တၚ်ဂုဏ်ဗွဲမလောန်ရ၊ပိုဲ
                        လေဝ်ညံၚ်ကဵုညးတၠိၚ်ဂြိုပ်
                        ပ္ဍဲကာလဗ္တံကီု ဘိၚ်ဘၚ်မံၚ်
                        ရ။ နာဲလဴတုဲညံၚ်ကဵုလျး
                         သၟိၚ်တ္ၚဲမမံက်တိုန်ကီု ဂွံတီ
                        ကေတ်ဒိုဟ်ဗၟံက်ပလိုက်ရ။

နာဲဂမြၚ်             အဲလေဝ်ဂွံဓရီုတက်ကျာ 
                           ကုနာဲအတိုၚ်ပၟိက်စိုတ်မၞုံ
                       ကဵုၚုဟ်မးဗီုဗီုဏံဂှ် မိပ်စိုတ်
                      ကွေံကွေံရ၊ တ္ၚဲဏံတှ်ေ ၜိုတ် 
                       ဏံမ္ဂးစိုတ်ပြေရဒှ်၊ လက္က
                       တှ်ေ မုမိက်ဂွံတီ ကၠုၚ်သၟာန်
                       ပၠန်ညိ။            ။ 

                                ✍ဗဳထဝ်ဗိုတ်✍
