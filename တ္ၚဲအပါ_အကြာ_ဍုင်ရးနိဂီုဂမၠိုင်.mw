{{Infobox holiday
|image = Josephus Laurentius Dyckmans - Paternal advice.jpg
|caption = ''Paternal advice''<br />[[Josephus Laurentius Dyckmans]] 
|holiday_name = တ္ၚဲအပါ <br> Father's Day
|type         = အလုံလိုက် 
|observedby   = 111+ ဍုင်
|significance = မအဲပရဲ အပါ ကေုာံ ဘဝအပါ 
|date         = Varies by country
|celebrations =
|duration     = မွဲတ္ၚဲ
|frequency    = လၟေင်သၞာံ
|observances  =
|relatedto    = [[Children's Day]], [[Siblings Day]], [[Mother's Day]], [[Parents' Day]], [[National Grandparents Day|Grandparents Day]]
}}

မၞိဟ်စပတန် “တ္ၚဲအပါ”ဂှ်ဒှ်မၞိဟ်ဗြဴမွဲမၞုံယၟု “သဵုနဵုရာ” Sonora Smart Dodd ဇာတိနူကၟိန်ဍုင်အမေရိကာန်၊ရးဝါ ယှေန်တာန် (washington)၊ ဍုင်သပံက်ကုင်(spokane)မဒှ်ရ၊၊ညးမဒှ်ကောန်ဝုတ်-ဝဳလဳယာမ်ဇက်ဇြေန်သမာတ် (William Jackson Smart)-“သဵုနဵုရာ”ဝွံပ္ဍဲသက္ကရာတ်သၞာံ(၁၉၀၉)၊ ဂတုမေ၊အဒိုတ်ဒုတိယဂှ်တိုန်စိုပ်အခန်ကၞာ သ္ပဝတ်ကျာ်-မဆေင်ကဵု “တ္ၚဲမိ” (Mother’s Day)ပ္ဍဲဘာဇြပ်လွဳမာန်ကျာ်(Church)၊မနွံပ္ဍဲဍုင် “သပံက််ကုင်”မဒှ်ရ၊၊ အဃောကလင်မံင်ဓရ်ကျာ်မဆေင်ကဵုယွံသွံအဲပရဲ “မိ”ဂှ်တုဲညးဗ္စါရဏာဂွံမွဲဂှ်-ညံင်နဲယွံသွံအဲပရဲမိဂှ်၊ယွံသွံအဲပရဲ “အပါ”ထေက်ကီုဏောင်ဂှ်ညးဒးဒုင်စသိုင်ရ၊၊
ညးမဒှ်အပါ “သဵုနိုရာ” “ဝဳလဳယာမ်”ဝွံဂှ်ဒှ်မၞိဟ်သ္ပလဝ်အိန်ထံင်(၂)ဝါ၊မၞိဟ်ဒှ်တြုံကၟာဲ(၂)အလန်၊မၞိဟ်မနွံကောန်(၁၄) တၠသီုဒှ်ကောန်ပၞာန်တရေမ်မွဲတၠကီုရ၊၊ ညးမဒှ်မိ-“သဵုနဵုရာ” -Ellen “အာလေန်”ပၠန်လေကၠာဟွံဂွံဖျေဟ်ဒၞာဲကဵု အပါ “သဵုနဵုရာ”- “ဝဳလဳယာမ်”ဂှ်ဒှ်ဗြဴကၟာဲကောန်(၃)တၠကီု၊၊ ကောန် “ဝဳလဳယာံ”ကရေမ်ဂှ် (၅)တၠ၊ ကောန်“အာလေန်”ကရေမ်ဂှ် (၃)တၠ၊ “ဝဳလဳယာမ်ကဵုအာလေန်”ဂွံကောန်(၆)တၠ၊ပံင်ကောန်(၁၄)တၠမဒှ်ရ၊၊ 
အခိင် “သဵုနဵုရာ”ဂွံအာယုက်(၁၆)သၞာံဂှ်မိညးဒးစုတိအာရ၊၊ အခိင်ဏအ် ဒေံညး(၅)တၠတအ်ဂှ်ဍောတ်မံင်ဏီရ၊၊ 
စနူအခိင်မိ “သဵုနဵုရာ”စုတိကလိလောန်ဂှ် ညးမဒှ်အပါ“ဝဳလဳယာမ်”ဝွံကဵုကောၝဲဒေံ “သဵုနဵုရာ”ဂမၠိုင်တအ်ဂှ်နဒဒှ် “မိ”မွဲဂှ်လေကီု၊နဒဒှ် “အပါ”မွဲဂှ်လေကီုရံင်စံင်လွဳပရာ၊ကၠောန်ဗ္စဖါပ်ကဵုကောန်တအ်မဒှ်ရ၊၊ ဟိုတ်နူအပါဇကု “ဝဳလဳယာမ်”ဂှ်မေတ္တာ၊ဂရုဏါဇၞော်မနွံလ္တူကောန်ဇာတ်၊ ပ္ဍဲကောန်(၁၄)ဂှ်ဟွံပါ်ပါဲကၠုင် ကောန်တေံ၊ ကောန်ဏအ်မွဲသာ်ရတုဲ-ဣဝွံဏအ်ဂှ်ဒှ်ဟိုတ်Sonoraဂွံစပတန် “တ္ၚဲအပါ”မဒှ်ရ၊၊

“သဵုနဵုရာ”ဝွံညံင်ဂွံပတန်တ္ၚဲအပါမာန်ဂှ်လေကီု၊ညံင်မၞိဟ်ဂမၠိုင်ဂွံထံက်ဂလာန်ကဵုဇကုမာန်ဂှ်ဇကုတိုန်ဍုင်၊စှ်ေရး၊အာစန်ဒက်ကုမၞိဟ်ဂမၠိုင်၊ကုဂကောံသၟတ်၊သၟာပိုန်ဒြပ်၊သီုကောန်ကမၠောန်အလဵုအသီတအ်ကီုရ၊၊ပွမစန်ဒက်ဆဝ်မ္ၚုဟ်ဆေင်ကဵုဂွံပတန် “တ္ၚဲအပါ”ပ္ဍဲရးဝါယှေန်တာန်ဂွံမၞိဟ်ထံက်ဂလာန် ဗွဲမဂၠိုင်ရတုဲညးအံင်ဇၞးအာရ၊၊ပ္ဍဲသက္ကရာတ်(၁၉၁၀) ဂတုဂျောန်(၁၉)တ္ၚဲအဒိုတ်တတိယဂှ်အလုံရးဝါယှေန်တာန်ဂွံကၠောန်ဗဒှ် “တ္ၚဲအပါ”မာန်ကီုရ၊၊နူကဵုဏအ်ဂှ် အသိင်ခိုဟ်တိုန်၊မၞိဟ်ဆက်ထံက်ဂလာန်ကဵုတ္ၚဲဏအ်လေဂၠိုင်တိုန်ရတုဲပ္ဍဲသက္ကရာတ်(၁၉၁၆)ဂှ်ညးမဒှ်သမ္မတအမေရိကာန် “ဝဳလဇြေန်-Wilson” ဝွံ နူကဵုဍုင်ဇၞော်ဝါယှေန်တာန်ဒဳသဳ (Washington D.C) “ပဍေခလုက်စက်ကျေနာန်”တုဲနကဵုပတိုန်အလာံကၟိန်ဍုင်-ပ္ဍဲဍုင်သပံက်ကုင်ဂှ် ညးပံက်ဏာအခန်ကၞာ၊ ၜံက်က္ဍိုပ်ကၠောန်သ္ပဏာ “တ္ၚဲအပါ”နူကဵုဍုင်ဇၞော်ဝါယှေန်တာန်ဒဳသဳ (Washington D.C)မဒှ်ရ၊၊ ကာလစိုပ်သက္ကရာတ်(၁၉၂၄)ဂှ် ညးမဒှ်သမ္မတ “ဂါလဝေန်ခူလေတ်-Calvin Coolidge”ဝွံ ၜံက်က္ဍိုပ်တုဲအလုံမွဲကၟိန်ဍုင်အမေရိကာန်ညးကၠောန်သ္ပဏာ “တ္ၚဲအပါ”မဒှ်ရ၊၊
