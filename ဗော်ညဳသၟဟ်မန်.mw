'''ဗော်ညဳသၟဟ်မန်''' ({{Lang-en|Mon Unity Party}})ဂှ် ဒှ်ဗော်ပရေင်ဍုင်ကွာန် ဂကူမန် မဒုင်ရုဲမာဲ ပ္ဍဲကၟိန်ဍုင်ဗၟာမွဲရ။ ဗော်ညဳသၟဟ်မန် ဂှ် ဒှ်ဗော်မပံင်ပကောံလဝ် နကဵုဗော်ပရေင်ဍုင်ကွာန်ၜါဗော်၊ ဗော်ကောန်ဂကူမန် ကေုာံ ဗော်ဒဳမဵုကရေဇြဳအလုံဒေသရးမန် ကေုာံ သၟာပရေင်ဍုင်ကွာန်မန်နာနာတုဲ ဒက်ပ္တန်လဝ် နူကဵု ဂိတုနဝ်ဝေမ်ပါ ၂၅၊ သၞာံ ၂၀၁၈ ရ။ ဂၠံင်တရဴပရေင်ဍုင်ကွာန် အဓိက ဗော်ညဳသၟဟ်ဂကူမန်ဂှ် ညံင်ဂွံဒက်ပတန် ပရေင်ၜိုဟ်လလံ ကၟိန်ဍုင်တုဲ ညံင်ဂွံဒက်ပတန် သၞောဝ်ဖေဝ်ဒရေဝ် မနွံကဵု အခေါင်တုပ်သၟဟ် အကြာကောန်ဂကူဂမၠိုင် ပ္ဍဲကၟိန်ဍုင်ဗၟာရ။ ပါဲနူဂှ်တုဲ ဇၟာပ်ကောန်ဂကူ မပတဴ ပ္ဍဲကၟိန်ဍုင်ဗၟာတအ်ဂှ် ညံင်ဂကူညးတအ် ဟွံဂွံကၠေအ်ကၠက်အာတုဲ ပ္ဍဲကဵုသၞောတ်ဒဳမဝ်ကရေသဳရ။ 

ဗော်ညဳသၟဟ်မန် ဝွံ ဟိုတ်နူ မပံင်ပကောံလဝ် ဗော်ပရေင်ဍုင်ကွာန်မန်ဂမၠိုင် ကေုာံ သၟာပရေင်ဍုင်ကွာန်မန်ဂမၠိုင်တုဲ မဒက်ပ္တန်လဝ်ဂှ်ရ ဗော်ပရေင်ဍုင်ကွာန် မနွံဗဟဵု အပ္ဍဲတွဵုရးဍုင်မန်မ္ဂး ဒှ်ဗော်ပရေင်ဍုင်ကွာန် ဒြဟတ်ဇၞော်အိုတ်မွဲ၊ ဒှ်ဗော်မရေင်တၠုင်ကၠောန် သွက်တွဵုရးဍုင်မန် ဂွံဇၞော်မောဝ်ရ။ ပါဲနူ ပ္ဍဲတွဵုရးဍုင်မန်တုဲ ဒတန်ဒၞာဲဂကူမန် မပဒတဴ မပ္တံကဵု တွဵုရးဍုင်ကရေင် ရးတၞင်သဳတအ်လေဝ် လုပ်ပြိုင်ရုဲမာဲကီုရ။ 

==ဝင်==
ဝင် ဗော်ညဳသၟဟ်မန် ဂှ် ဆက်စပ်ဒၟံင် ကုပရေင်ဍုင်ကွာန် ပ္ဍဲကၟိန်ဍုင်ဗၟာ ကြဴနူ သၞာံ ၂၀၀၈ (ဝါ) ကြဴနူ သၞောဝ်ဥပဒေသဇိုင် ကၟိန်ဍုင်ဗၟာ မပဒတန် ပ္ဍဲသၞာံ ၂၀၀၈ ဂှ်ရ။ ကၟိန်ဍုင်ဗၟာဂှ် နူစ သၞာံ ၁၉၈၈ ပရေင်ကလိုက်ကမဵု ၈၈၈၈ ကတဵုဒှ်တုဲ နကဵုဒပ်ပၞာန် သီကေတ်အဝဵုဍုင်တုဲ ဒက်ပ္တန်ကံင်သဳကလေင်ဒက်ပတန် ၜိုဟ်လလံဍုင် (State Law and Order Restoration Council - SLORC)ရ။<ref>{{cite book|last=Reid|first=Robert|author2=Grosberg, Michael|title=Myanmar (Burma)|publisher=Lonely Planet|year=2005|pages=35|isbn=978-1-74059-695-4}}</ref> ပ္ဍဲဂိတုသေတ်တေန်ပါ သၞာံ ၁၉၈၈ ဂှ်ရ နကဵုအလဵုအသဳပၞာန်ဂှ် လလောင်တြး တင်ရန်တၟအ် သွက်ဍုင် ပန်တင် 
(၁) သွက်ဂွံ ထိင်ဒဝ် ပရေင်ၜိုဟ်လလံဍုင်၊ 
(၂)  သွက်ဂွံ ဖန်ဗဒှ် ပရေင်အပြံင်အလှာဲ ကုအလဵုအသဳတၟိ၊
(၃) သွက်ဂွံ ရေင်တၠုင်ကမၠောန် ညးဍုင်ကွာန််၊
(၄) သွက်ဂွံ ကၠောန်ဗဒှ် သဘင်ရုဲမာဲ နကဵုဗော်နာနာ<ref name=as>{{cite journal|last=Guyot|first=James F|year=1991|title=Myanmar in 1990: The unconsummated election|journal=Asian Survey|publisher=University of California Press|volume=31|issue=2|pages=205–211|jstor=2644932|doi=10.2307/2644932}}</ref> တုဲပၠန် သီုကဵုလဝ် ဂတိပါင် ဒဒှ်ရ နကဵုဒပ်ပၞာန် ဟွံဆက်ရပ်လဝ် အဝဵုဍုင် အခိင်ဗွဲမလအ်ရောင်ကီုရ။<ref name=as/> သၞာံ ၁၉၈၉ ဂိတုမေဂှ် နကဵုအလဵုအသဳပၞာန် ကလေင်ပံက် ဘာတက္ကသိုလ်တုဲ သီုလလောင်တြးလဝ် သၞာံ ၁၉၉၀ ဂိတုမေ မ္ဂး ကၠောန်ဗဒှ် သဘင်မာဲရောင်တုဲ ကဵုအခေါင်ဒက်ဗော် ပရေင်ဍုင်ကွာန်ရ။<ref>{{cite book|last=Ling|first=Bettina|title=Aung San Suu Kyi: standing up for democracy in Burma|url=https://archive.org/details/aungsansuukyista00ling|url-access=registration|publisher=Feminist Press|year=1999|page=63 [https://archive.org/details/aungsansuukyista00ling/page/62 62]|isbn=978-1-55861-196-2}}</ref> သဘင်မာဲဂှ် ဖာပ်လဝ်တ္ၚဲ ပ္ဍဲဂိတုမေ ၂၇ သၞာံ ၁၉၉၀ ရ။ ဟိုတ်မဂွံရုဲစှ် ပ္ဍဲစၟတ်တ္ၚဲ ၂၇ ဂှ် ဟိုတ်နူပတှ်ေကေတ် ၂+၇ = ၉၊ တုဲပၠန် သတ္တဟမရနုက်ကဵုပန် ပ္ဍဲဂိတု မေ (၅) (၄+၅=၉) နကဵုအခိုက်ဗၟာမ္ဂး ဂၞန် (၉) ဂှ် ဒှ်ဂၞန်အံင်ဇၞးရ။<ref>{{cite book|last=Perry|first=Peter John|title=Myanmar (Burma) since 1962: the failure of development|publisher=Ashgate Publishing, Ltd|year=2007|pages=43|isbn=978-0-7546-4534-4}}</ref> 

သဘင်မာဲ ၁၉၉၀ ဂှ် သွက်ဂွံရုဲစှ် မၞိဟ်စၞးအမာတ် ဂွံဓဇက်သၞောဝ်သဇိုင် လဒက်ပတန် ကၟိန်ဍုင်ရ။ သီုဖအိုတ်ဂှ် ဒၞာဲခုင်အမာတ် နွံ ၄၉၂ ဒၞာဲရ။ ဗော်ပရေင်ဍုင်ကွာန် ကေုာံ ဗော်ကောန်ဍုင်အရေင်သီုဖအိုတ် လုပ်ပြိုင် ၉၃ ဗော်၊ မၞိဟ်အလံင်အမာတ် ၂၂၉၇ တၠဂှ်<ref name=eur>{{cite book|last=Eur|title=Far East and Australasia 2003|publisher=Routledge|year=2002|pages=863|isbn=978-1-85743-133-9}}</ref> ဂကောံဒဳမဝ်ကရေသဳကောန်ဂကူမန် (Mon National Democratic Front) ဂှ် ဒှ်ဗော်ပရေင်ဍုင်ကွာန်မန် မလုပ်ဒုင်ရုဲမာဲ သီုဖအိုတ် ဂွံဇၞးကေတ် (၅) ဒၞာဲ၊ ဗော်အေန်အေဝ်ဒဳ (National League for Democracy) ဂွံဇၞးကေတ် ၃၉၂ ဒၞာဲ၊ ဗော်ညဳသၟဟ်ကောန်ဂကူဂမၠိုင် (National Unity Party) မဒှ်ဗော် မၞိဟ်စၞးအလဵုအသဳ ဦးနေဝင်း တြေံဂှ် ကလိဂွံဇမၞး ၁၀ ဒၞာဲ၊ ဗော်သေံဇၞော် ကလိဂွံ ၂၃ ဒၞာဲတုဲ သၟေဟ်တအ် ဗော်ကောန်ဍုင်အရင်ဂမၠိုင် ကလိဂွံလဝ်ရ။<ref name=eur /> ဗွဲကိုပ်ကၠာ ၜိုန်ရ အလဵုအသဳပၞာန် မဟီုလဝ် ပအပ်ကဵု အဝဵုဍုင်ကီုလေဝ် ဗွဲကြဴညိ အလဵုအသဳပၞာန် တးပါဲထောအ် သွဟ်မာဲဂှ်တုဲ ညးမဇၞးမာဲလ္ၚဵုတအ်ဂှ် ဒးဒဴတိတ် နူဍုင်တုဲ ဒက်ပ္တန် အလဵုအသဳ စိုပ်ဌာန်ဇမ္ၚောဲရ။<ref>To stand and be counted: the suppression of Burma's members of Parliament (Bangkok: All Burma Students' Democratic Front, Documentation and Research Centre, 1998)</ref><ref>{{cite book|last=Gravers|first=Mikael|title=Nationalism as political paranoia in Burma: an essay on the historical practice of power|publisher=Taylor & Francis|year=1999|edition=2|pages=69|isbn=978-0-7007-0981-6}}</ref> နကဵု ဗော်ပရေင်ဍုင်ကွာန်လ္ၚဵုတအ်ဂှ် အလဵုအသဳပၞာန်တအ် လလောင်တြးထောအ် ဗော်မ္ၚးသၞောဝ်ရ။ က္ဍိုပ်သကိုပ်ဂကူမန်တအ်လေဝ် ဒးဒုင်ရပ်စုတ်ထံင်ကီုရ။ ဆဗော်ဇၞော်ဇၞော် ဗီုကဵု ဗော်အေန်အေဝ်ဒဳ ကေုာံ ဗော်သေံဇၞော်တအ်ဂှ် စွံလဝ်အတိုင်ဂှ်ရ။ နကဵု ဂကောံဒဳမဝ်ကရေသဳကောန်ဂကူမန် မဒှ် ဗော်ပရေင်ဍုင်ကွာန် မပစၞးဂကူမန် မွဲဗော်ဓဝ်ဂှ် အလဵုအသဳပၞာန် ထ္ၜးဟိုတ် ဗော်ဟွံကၟောန်ဓရောန်တုဲ ပ္ဍဲ ၁၉၉၂ ဂိတုမာတ် ၁၉ ဂှ် ပလီုထောအ်ရ။ စနူဂှ်တုဲ သၟာပရေင်ဍုင်ကွာန်မန်တအ်ဂှ် ဒက်ပတန် ဂကောံဗတောန်လိက်ပတ်မန် ကေုာံ ယေန်သၞာင်ဗုဒ္ဓဘာသာ တုဲ ချဳဓရာင်ကၠုင် ပရေင်ကောန်ဂကူရ။ 

===သၞောဝ်ဥပဒေသဇိုင် ကၟိန်ဍုင် ၂၀၀၈===
သွက်ဂွံ ဓဇက်ချူ သၞောဝ်ဥပဒေသဇိုင် ကၟိန်ဍုင်ဂှ် နကဵုအလဵုအသဳပၞာန် အာဂတပၠတရဴတုဲ နူသၞာံ ၁၉၉၄ ဂှ် ကၠောန်ကၠုင် သဘင်သဳကၠဳကောန်ဂကူ (အမျိုးသားညီလာခံ)ရ။ စိုပ်သၞာံ ၁၉၉၅ ဂှ် ညးစၞး နူကဵု ဗော်အေန်အေဝ်ဒဳဂှ် ဒးဒုင်ထဍေင်ပ္တိတ် နူကဵု သဘင်သဳကၠဳကောန်ဂကူတုဲ ပ္ဍဲသဘင်သဳကၠဳကောန်ဂကူဂှ် ဆမၞိဟ်စၞး အလဵုအသဳပၞာန် မရုဲစှ်လဝ်တအ်ဟေင် တိုန်စိုပ်မာန်တုဲ ညးစၞး နူကဵု သၟာဒဳမဝ်ကရေသဳ ကေုာံ မၞိဟ်စၞး နူကဵု ကောန်ဍုင်အရင်ဇေတ်တ်ဂှ် ဟွံဂွံတိုန်စိုပ်လဝ်ရ။ ကြဴနူ မကၠောန်သဘင်သဳကၠဳ ပွိုင် ၁၄ သၞာံတုဲ ပ္ဍဲသၞာံ ၂၀၀၈ ဂှ် မူအပြောမ်တုဲဒှ်အာတုဲ ၂၀၀၈ ဂိတု မေ နူ (၁၀) စဵုကဵု (၂၄) ဂှ် ကၠောန်သဘင် ကောန်ဆန္ဒညးဍုင်ကွာန်တုဲ အတိုင်လဟီု တၠအဝဵုပၞာန်မ္ဂး ညးဍုင်ကွာန် ၉၃.၈၂% ထံက်ဂလာန် လတူ သၞောဝ်ဥပဒေသဇိုင် ကၟိန်ဍုင်ဗၟာဂှ်ရ။ ဥပဒေသဇိုင်ဂှ် ပဒတန်သၞာံ ပ္ဍဲ ၂၀၁၀ ဂိတုမာတ်ရ။<ref>{{cite news|url=http://www.timesonline.co.uk/tol/news/world/asia/article7054903.ece|title=Burma publishes new election laws|last=Parry|first=Richard Lloyd|date=9 March 2010|work=The Times |location=London}}</ref> နကဵုသၞောဝ်ဥပဒေသဇိုင်ဏအ်မ္ဂး ကၟိန်ဍုင်ဗၟာဂှ် ဒှ်ဍုင် မဒ္ဂေတ်သၞောတ်သမတ၊ နွံကဵု စၠတ်ထဝ်ၜါပြကာ၊ စၠတ်ထဝ်ကောန်ဂကူ ကဵု စၠတ်ထဝ်ညးဍုင်ကွာန်၊ စၠတ်ထဝ်ကောန်ဂကူဂှ် ဒုင်သဇိုင် ကုတွဵုရး ကေုာံ ရးဇမၞော်ဂမၠိုင်တုဲ မွဲမွဲရးမ္ဂး မၞိဟ်စၞး ၁၂ တၠ၊ သွက်စၠတ်ထဝ်ညးဍုင်ကွာန်ဂှ် ဒုင်သဇိုင် ကုလၟိဟ်မၞိဟ် (ဝါ) ပွိုင်ဍုင်ဂမၠိုင်တုဲ ရုဲစှ်ပတိုန် မၞိဟ်စၞးဂမၠိုင်ရ။ ပ္ဍဲကဵု တွဵုရး ကေုာံ ရးဇမၞော်တအ်ဂှ် နွံကဵု စၠတ်ထဝ်ရးရ။ ဇၟာပ်ပ်စၠတ်ထဝ်ဂှ် မၞိဟ်စၞး နူကဵု ဒပ်ပၞာန် ကေတ်လဝ်ဒၞာဲဒတုဲ ၂၅% ရ။<ref>၂၀၀၈ ဖွဲ့စည်းပုံ အခြေခံ ဥပဒေ အခန်း ၄ ပုဒ်မ ၇၄၊ ၁၀၉၊ ၁၄၁ </ref> 

===သဘင်မာဲ ၂၀၁၀===
သၞာံ ၂၀၀၉ ဂိတုဂျောန် ၂၉ ဗော်ဍုင်မန်တၟိ ကၠောန်သဘင်ပစၟတ်သမ္တီ ဒေါအ်ပန်ပှော်တုဲ နိမန်လဝ် ခမဳသင် ကေုာံ ဂကောံမှာဇန် ကေုာံ သၟာပရေင်ဍုင်ကွာန် ပ္ဍဲကဵု တိုက်ဗွဟ်လိက် ဥက္ကဋ္ဌ နာဲယှိုယ်ကျေန်ရ။ ပ္ဍဲဒၞာဲဂှ် သီုပသဘင်ဆဵုဗဂ ချပ်သဳကၠဳ ပရေင်ဍုင်ကွာန် စပ်ကဵု ကောန်ဂကူမန်ကီုရ။ ပ္ဍဲကောံဓရီုဂှ် တုပ်လဝ်စိုတ် ရေင်သကအ် "ပ္ဍဲပ္ၚံက်ပေါဲရုဲမာဲ ၂၀၁၀ ဗော်ပရေင်ဍုင်ကွာန် မပစၞးကဵု ကောန်ဂကူမန်မ္ဒးပံက်ထေက်၊ ဗော်မွဲဟေင် မ္ဒးဒှ်ထေက်" ရ။ ပါဲနူဂှ်တုဲ "သွက်သ္ဂောအ် လ္ၚတ်အာ အကာဲအရာ ပရေင်ဍုင်ကွာန် အဓာန်ဂတကီု၊ သွက်သ္ဂောအ်ပလေဝ်ပလေတ်ကဵု တရဴသွက်ဗော်ဂှ်ကီု၊ ပံက်ကမ္မတီမွဲ နကဵု ပုဂ္ဂိုလ် (၁၅) တၠရ။ တာလျိုင်ကမ္မတဳဝွံဂှ် မ္ဒးဒက်ကဵု ဗော်ပရေင်ဍုင်ကွာန် ပစၞးကဵု ကောန်ဂကူမန်မွဲရ။ လုပ်ပေါဲရုဲမာဲဟာ၊ ဟွံလုပ်ဟာဂှ် အတိုင်ဆန္ဒ အတိုင်သ္ဂုတ်သွာတ် ဗော်ဒှ်ကၠုင်တၟိဂှ်ရ။" သွက်သ္ဂောအ်ဗၟံက်ရုပ်ကမၠောန်ဂှ် ဇၟာပ်ဇၟာပ်ဂိတု ကောံဓရီုသဳကၠဳတုဲ ယၟုဗော်ကီု၊ စေဝ်ပၞောန် သွက်သ္ဂောအ်ဒက်ပ္တန်ဗော်ဂှ်ကီု ရုဲစှ်၊ ချူဓဇက်ဒဵုကဵု စိုပ်ဒတုဲရ။<ref name=AMDP1>လိက်လလောင်တြး တရဴစွံစိုတ် ဗော်ဒဳမဵုကရေဇြဳ အလုံရးမန် (ဗဟဵု) (၂/၂၀၁၁)၊ စၟတ်တ္ၚဲ။ ။ ၁၃၇၃ သၞာံ၊ ဂိတုမြေက္ကသဵု (၂) မံက် ဗော်ဒဳမဵုကရေဇြဳအလုံရးမန် (ဗဟဵု)</ref>
ခြာဟွံလအ် နကဵုအလဵုအသဳ လလောင်တြး သွက်ဂွံဒက်ပ္တန် အလဵုအသဳညးဍုင်ကွာန်တုဲ သကၠောန်အာ သဘင်မာဲ ပ္ဍဲသၞာံ ၂၀၁၀ ဂိတုနဝ်ဝေမ်ပါ ၇ ဂှ်ရောင်ရ။<ref>{{cite news |title = Myanmar junta sets election date of November 7 |url = http://www.cnn.com/2010/WORLD/asiapcf/08/13/myanmar.elections/index.html |work = [[CNN]] |date = 13 August 2010 |accessdate = 25 February 2019}}</ref>တုဲပၠန် ကဵုအခေါင် သွက်ဂွံဒက်ပ္တန် ဗော်ပရေင်ဍုင်ကွာန်ဂမၠိုင်ရ။ နကဵု ဗော်အေန်အေဝ်ဒဳ မဒှ်ဗော်ဒစဵုဒစး ဒြဟတ်ဇၞော်အိုတ်ဂှ် ဒစဵုဒစး သၞောဝ်သဇိုင် ၂၀၀၈ ကီု သီုကဵု ဗဂါပ်ဗဗေင် ကုသဘင်မာဲဂှ်ရ။<ref>{{cite news|url=http://news.bbc.co.uk/1/hi/world/asia-pacific/8592365.stm|title=Suu Kyi's NLD party to boycott Burma election|date=29 March 2010|publisher=BBC News}}</ref> ညံင်ရဴဂှ်ကီု ညးမကၠုင်နူ ဂကောံဒဳမဝ်ကရေသဳကောန်ဂကူမန် (တြေံ)တအ်လေဝ် "ကေတ်အခေါင်အရာလပါ်လတူ နနဲကဲဟွံမဲကဵုဗဗွဲဓရ် ဟီုဖက်စဳဇန်တုဲ ရိုဟ်ထောအ်ကမ္မတဳ (၁၅) တၠ၊ ဗ္ကပ်ဗဗေင် ကဵု ပေါဲရုဲမာဲ ၂၀၁၀ ပၠန်၊ တာလျိုင် သွက်သ္ဂောအ်ပံက် ဗော်ပရေင်ဍုင်ကွာန်တၟိ ကျာ်ဇၞော်အ္စာတၠတအ်၊ မှာဇန်အလုံကောန်ဂကူတအ် မဖျေဟ်ကဵုလဝ်ဂှ်လေဝ် ဟွံဆက်ရေင်တၠုင် ကရဴထောအ်စးရ။ ညးသၟေဟ်လ္ၚဵုတအ် ကလေင်ချပ်ရေင်သကအ်တုဲ ဒက်ပ္တန်ပတိုန် ဗော်ပရေင်ဍုင်ကွာန် ပစၞးကဵု ကောန်ဂကူမန်မွဲ ပ္ဍဲ (၂၄၊ ၀၅၊ ၂၀၁၀) နကဵုယၟု ဗော်ဒဳမဵုကရေဇြဳ အလုံရးမန်"(All Mon Region Democracy Party)ရ။<ref name=AMDP1 /> 

ဗော်အေန်အေဝ်ဒဳဂှ် ဟိုတ်နူဗဂပ်ဗဗေင် ကုသဘင်မာဲဂှ်တုဲ ဒးဒုင်စၟတ်သမ္တီ ဗော်မ္ၚးသၞောဝ်ရ။<ref name="HT">{{cite web|title=National League for Democracy disbanded in Myanmar|url=http://www.haitinews.net/story/630891|publisher=Haiti News|date=4 May 2010|accessdate=11 November 2010|url-status=dead|archiveurl=https://web.archive.org/web/20110427155022/http://www.haitinews.net/story/630891|archivedate=27 April 2011}}</ref>
ပ္ဍဲသဘင်မာဲ သၞာံ ၂၀၁၀ ဂှ် နကဵု ဗော်ဒဳမဵုကရေဇြဳ အလုံဒေသရးမန် ဂွံဇၞးကေတ်မာဲ သီုဖအိုတ် ၁၆ ဒၞာဲ၊ ၃ ဒၞာဲသွက် စၠတ်ထဝ်ညးဍုင်ကွာန်၊ ၄ ဒၞာဲ သွက်စၠတ်ထဝ်ကောန်ဂကူ၊ တုဲ သွက်စၠတ်ထဝ် တွဵုရးဂှ် ကလိဂွံ ဇမၞး ၉ ဒၞာဲရ။

===သဘင်မာဲအကြာ သၞာံ ၂၀၁၂===
အလဵုအသဳပၞာန်ရာံ ဂွံဒှ်သၟိင် ကၟိန်ဍုင်ဗၟာတုဲ သၞာံ ၂၀၁၁ဂှ် ညးစၞးဗော်အေန်အေဝ်ဒဳ ကေုာံ အလဵုအသဳတအ် စဆဵုဂဗ သဳကၠဳကၠုင်ရေင်သကအ်သ္ၚိတ်တ်ရ။ စိုပ်ဂိတု အံက်တဝ်ပါဂှ် အလဵုအသဳတအ် ဗလးကဵု ကောန်ထံင် သၟာပရေင်ဍုင်ကွာန်ဗွဲမဂၠိုင်ရ။<ref>{{cite news|title=Burma frees dozens of political prisoners|url=https://www.bbc.co.uk/news/world-asia-pacific-15269259|accessdate=19 November 2011|newspaper=BBC News|date=12 October 2011|url-status=live|archiveurl=https://web.archive.org/web/20111118214652/http://www.bbc.co.uk/news/world-asia-pacific-15269259|archivedate=18 November 2011}}</ref><ref>{{cite news|title=Burma law to allow labour unions and strikes|url=https://www.bbc.co.uk/news/world-asia-pacific-15303968|accessdate=19 November 2011|newspaper=BBC News|date=14 October 2011|url-status=live|archiveurl=https://web.archive.org/web/20111118122129/http://www.bbc.co.uk/news/world-asia-pacific-15303968|archivedate=18 November 2011}}</ref> ကြဴနူ ဒဝ်အံင်သာန်သုကျဳ ကေုာံ ညးစၞးအလဵုအသဳကီု သီုကဵု တၠအဝဵုပၞာန်တြေံ ဂဥုပ်ဗိုလ်တာန်ယှိုယ် ဆဵုဂဗ သဳကၠဳရေင်သကအ် ကာပၞုက် မဂၠိုင်ကဵုအလန်တုဲ စိုပ်ဂိတုနဝ်ဝေမ်ပါ ၁၈၊ ၂၀၁၁ ဂှ် ဗော်အေန်အေဝ်ဒဳဂှ် နဒဒှ် ဗော်အပ္ဍဲသၞောဝ်ဂှ် ဂွံကလေင်ဒုင် စၟတ်သမ္တီတုဲ သဘင်ရုဲမာဲအကြာ သွက်ဒၞာဲသမၠး ၄၈-ခုင် ပ္ဍဲဂိတုဨပြဳ ၁၊ ၂၀၁၂ ဂှ်လေဝ် နကဵု ဗော်အေန်အေဝ်ဒဳ ကေုာံ ဒဝ်အံင်သာန်သုကျဳ သ္လုပ််ပြိုင်ရုဲရောင် တုပ်အာစိုတ် ရေင်သကအ်ရ။<ref>{{cite news|title=Suu Kyi's NLD democracy party to rejoin Burma politics|url=https://www.bbc.co.uk/news/world-asia-15787605|accessdate=19 November 2011|newspaper=BBC News|date=18 November 2011|url-status=live|archiveurl=https://web.archive.org/web/20111119002541/http://www.bbc.co.uk/news/world-asia-15787605|archivedate=19 November 2011}}</ref> ကြဴနူဂှ်ညိ ဒဝ်အံင်သာန်သုကျဳ ဓရီုကျာ နကဵုဖုန် ကုသမတအမေရိကာန် ဗာရံက် အဝ်ဗာမာ (Barack Obama) တုဲ ကလိဂွံ တင်လတုပ်စိုတ် ညးအုပ်ကာနာနာဍုင် ဟဳလာရဳ ကလိန်တောန် (Hillary Clinton) သွက်ဂွံကၠုင်ဝေင် ကၟိန်ဍုင်ဗၟာရ။ အရာဏအ်ဂှ် ပကဵု ညံင်ကၟိန်ဍုင်ဗၟာ ဂွံကြပ်ညောန် ကုရးပလိုတ်တုဲ ဂွံသ္ၚောဲတိတ် နူကဵု ကြုက်ရ။<ref>{{cite news|title=U.S. sees Burma reforms as strategic opening to support democracy|url=https://www.washingtonpost.com/world/national-security/us-sees-burma-reforms-as-strategic-opening-to-support-democracy/2011/11/18/gIQA22gwZN_story_1.html|accessdate=19 November 2011|newspaper=Washington Post|date=19 November 2011|first=Craig|last=Whitlock|url-status=live|archiveurl=https://web.archive.org/web/20130728020152/http://www.washingtonpost.com/world/national-security/us-sees-burma-reforms-as-strategic-opening-to-support-democracy/2011/11/18/gIQA22gwZN_story_1.html|archivedate=28 July 2013}}</ref> ဟဳလာရဳ ကလိန်တောန် ကၠုင်ဝေင်ဂှ် ပ္ဍဲနဝ်ဝေမ်ပါ ၃၀၊ ၂၀၁၁။<ref>{{cite news|title='Hopeful' Hillary Clinton starts Burma visit|url=https://www.bbc.co.uk/news/world-asia-15956664|publisher=BBC News|accessdate=1 December 2011|date=30 November 2011|url-status=live|archiveurl=https://web.archive.org/web/20111130174125/http://www.bbc.co.uk/news/world-asia-15956664|archivedate=30 November 2011}}</ref> နကဵု ဒုဥက္ကဌ သမဂ္ဂဥရဝ်ပ (အဳယူ)လေဝ်ဟီု ယဝ်ရ ဍုင်ဗၟာ ကၠောန်ဗဒှ် သဘင်မာဲ မနွံကဵု ဓရ်ယာမ္ဂး နကဵုသမဂ္ဂဥရဝ်ပ သ္ကလေင် သ္ၚေဝ်ဂၠေပ်ကဵု လတူပဝ်လသဳကာဍုင်သအာင် စပ်ကဵု ကၟိန်ဍုင်ဗၟာရ။<ref>{{cite news|title=EU hails Myanmar moves, reviewing policy|url=https://www.reuters.com/article/2011/11/18/us-eu-myanmar-idUSTRE7AH1ER20111118|accessdate=19 November 2011|date=18 November 2011|work=Reuters|url-status=live|archiveurl=https://web.archive.org/web/20111118193126/http://www.reuters.com/article/2011/11/18/us-eu-myanmar-idUSTRE7AH1ER20111118|archivedate=18 November 2011}}</ref>

ညံင်ရဴ ဗော်အေန်အေဝ်ဒဳကီု ဗော်ကောန်ဍုင်အရင်တၞဟ် ညးမဒစဵုဒစးလဝ် သဘင်မာဲ ၂၀၁၀ တအ် မပ္တံကဵု ဗော်သေံ (SNLD)တအ်လေဝ် ဟိုတ်နူဒစဵုဒစး သဘင်မာဲ ၂၀၁၀ တုဲ မဒးဒုင်ပလီုလဝ်ဗော်ဂှ် စိုပ်သၞာံ ၂၀၁၂ ဂှ် ကောန်ဗော်မဒးဒုင်ဒၟံင်ထံင်တအ် ဂွံတိတ်ဗၠးကၠုင်၊ တုဲပၠန် ဗော်ညးတအ်လေဝ် သွက်ဂွံဒုင်ရုဲမာဲဂှ် ဒုင်လျိုင်တုဲ ဗော်လေဝ် ကလေင်ကလိဂွံ နဒဒှ် ဗော်အပ္ဍဲသၞောဝ်ပၠန်ရ။<ref>{{cite web|title=Shan Nationalities League for Democracy|url=http://www.7daydaily.com/story/43676|website=7dailynews|accessdate=10 August 2015}}</ref>
စတမ်နူဂှ်တုဲ ပရေင်ဍုင်ကွာန် ကၟိန်ဍုင်ဗၟာဂှ် ပြံင်လှာဲအာတုဲ သၟာပရေင်ဍုင်ကွာန်မန် ညးမဒစဵုဒစးလဝ် သဘင်မာဲ ၂၀၁၀ တအ်ဂှ်လေဝ် ချပ်ဖန်ကၠုင် ညံင်ဂွံဒက်ပ္တန်ကၠုင် ဗော်ပရေင်ဍုင်ကွာန်ရ။ စနူဂှ်တုဲ ညးဍုင်ကွာန်မန် ကေုာံ တၠပညာဂကူမန်တအ် ဒှ်ကၠုင်ဓဝိင် ဂွိင်ဖေက် ဗော်ပရေင်ဍုင်ကွာန်မန် ဒှ်အာၜါဗော်ရ။ ဗော်မဒုင်ရုဲမာဲ ဗော်ဒဳမဵုကရေဇြဳအလုံရးမန်ဂှ် နကဵုဗဟဵု ပ္ဍဲဂိတုနဝ်ဝေမ်ပါ ၂၆-၂၇ သၞာံ ၂၀၁၁ ဂှ် ပကောံဓရီုတုဲ ဖျေဟ်သ္ဂုတ်သွာတ် အနာဂတ်ဏအ် ဗော်ပရေင်ဍုင်ကွာန် မဒုင်ရုဲမာဲ သ္ဒးဒှ်မွဲဟေင်တုဲ သွက်ဂွံပညဳပညပ် ကေုာံ ဖန်ဗဒှ်ပတိုန် ဗော်မန်မွဲဗော်ဂှ် ဒက်ပ္တန်ပတိုန် ကမ္မရှေန် မၞိဟ်ထပှ်ရ။ ပ္ဍဲကဵု ကမ္မရှေန်ဂှ် နာဲချေတ်ဥူ ဒှ်မၞိဟ်သကိုပ်ကမ္မရှေန်တုဲ နာဲအံက်သာ ဒှ်ဒုသကိုပ်ကမ္မရှေန်တုဲ သၟေဟ်မၞိဟ်မသုန်တၠ၊ နာဲချမ်းမြင်ံ၊ နိုင်နိုင်ဦး (တၠဆာန်)၊ နာဲမြင်ံနိုင် (နာဲမင်မွဲ)၊ နိုင်တင်ံလွင်၊ နိုင်မင်းကျော်စိန် (နာဲကျဝ်)ဂှ် ကောန်ဂကောံရ။<ref>ဗော်ဒီမဵုကရေဇြဳအလုံဒေသရးမန်၊ အစည်းအဝေးဆုံးဖြတ်ချက်၊ နေရာ၊ >MDP ဗဟိုရုံ၊ ၂၆/၂၇-၁၁-၂၀၁၁ </ref>

ညးလပါ်သင်မန်တအ်လေဝ် ပ္ဍဲကဵုဂကောံပညဳပညပ်ဂှ် တၠဂုဏ်အစာမေဓါနန္ဒ (ဂုဏ်အ္စာဂရု)၊ ကျာ်ဇၞော်ခေမာနန် (ဘာနန္ဒဝိုန်) ညးၜါ ကေတ်တာလျိုင်ဥက္ကဌတုဲ ကျာ်ဇၞော်ပုပ္ဖဟံသာ၊ ကျာ်ဇၞော်သဳဟ (တၠဂုဏ်ချေတ်)၊ တၠဂုဏ်အစာကုမာရ တအ်ဂှ် ညးတာလျိုင် ညးအုပ်ကာ ရ။ ဂကောံပညဳပညပ်ဂှ် စချဳဓရာင် နူကဵုဂိတုမတ်<ref name=Chit> တၠဂုဏ်အစာသဳဟ (တၠဂုဏ်ချေတ်) လဴထ္ၜး ကုနာဲဗဳထဝ်မန်ဇြာ ညးမချူလိက်ဝင်ဝွံ ပ္ဍဲ ၁၂၊ ၀၈၊ ၂၀၂၀</ref>၊ မၞိဟ်စၞး နူကဵု ဂကောံဒဳမဵုကရေဇြဳကောန်ဂကူမန် ဂှ်၊ နာဲတေန်အံင် (က) နာဲတၠနန်၊ အစာသဝ်နာဲစောန်တၟး၊ အစာသဝ်နာဲဟံင်ဍုင်၊ နာဲလျးတၟး၊ နာဲမန်ရာဇာ၊ နာဲကဝ်တာ၊ နာဲပါန်အံင်၊ နာဲသဵုမျေအ် မၞိဟ် (၈) တၠ ကောံဓရီုပညဳပညပ်တုဲ ပ္ဍဲကဵု ၂၂ ဨပြဳ ၂၀၁၂ ဂှ် ကလိဂွံအာတုပ်စိုတ် ရေင်သကအ် သွက်ဂွံပံင်ဒက်ပ္တန်အာ မွဲဗော်ရ။<ref name=aotsar />

တင်တုပ်စိုတ် သီုဖအိုတ် (၄) တင်ဂှ် 

# ဗော်ဒဳမဵုကရေဇြဳကောန်ဂကူမန် ကေုာံ ဗော်ဒဳမဵုကရေဇြဳအလုံရးမန်ဝွံ ပံင်ဟေင် တုပ်စိုတ်ရ။
# စၟတ််တ္ၚဲသွက်ဂွံပံင်ဂှ် လက္ကရဴအိုတ် ဂိတုဒဳဇြေန်ဗာ ၂၀၁၄ တေံမ္ဂး ဒးပံင်မွဲဗော်ဟေင်။
# သွက်ဂွံသဳကၠဳအာလၟေင်လၟေင်ဂှ် မွဲဂိတုမွဲဝါ ပ္ဍဲဇၟာပ်တ္ၚဲသဳဂိတုအိုတ်ရောင်။
# နကဵုယၟုဗော်တၟိမွဲဂှ် ဒးဆက်သဳကၠဳအာရောင်။<ref>တင်တုပ်စိုတ် စၟတ်တ္ၚဲ ၂၂၊ ၄၊ ၂၀၁၂၊ ဌာန ဘာကျာ်ဒေါဝ်သာသနာ ၂၅၀၀၊ ဍုင်မတ်မလီု</ref>

ထပက်စၟတ်တဲ ပံင်ညးသကအ်ဗက် တ္ၚဲယး (၂၃၊ ၀၄၊ ၂၀၁၂)ဂှ် နကဵု ဂကောံဒဳမဝ်ကရေသဳကောန်ဂကူမန်/ဗော်ဒဳမဵုကရေဇြဳကောန်ဂကူမန် (တြေံ)တအ်ဂှ် တိုန်အာ နေပျေတဝ် သွက်ဂွံအာတ် အခေါင်ဒက်ပတန်ဗော်တၟိ နကဵုယၟု "ဗော်ဒဳမဝ်ကရေသဳမန်" ရ။ <ref name=aotsar /> 

မွဲလပါ်ဂှ်ပၠန် နကဵု ဗော်အလုံဒေသရးလေဝ် ညးအုပ်ကာနာနာ နာဲသဵုနဲ ကေုာံ မၞိဟ်ၜါတၠ ဟွံဒုင်တဲ လတူ မၞိဟ်စၞးဗော်ညး မၞိဟ် (၇) တၠ မတုပ်လဝ်စိုတ် မထ္ပက်လဝ်စၟတ်တဲ သွက်ဂွံပံင်ဒှ်မွဲဗော်ဂှ်တုဲ ဒးကော် ကောံဓရီုကေင်ကာဗဟဵုရ။ ပ္ဍဲကောံဓရီုဂှ် လညာတ်သွက်ဂွံပံင် ညံင်ဂွံဒှ် မွဲဗော်ဂှ်လေဝ်နွံ၊ လညာတ်ဟွံမိက်ပံင်ဂှ်လေဝ်နွံတုဲ ကၞောတ်တဲဖျေဟ်မာဲ နကဵုနဲဓလုက်ဂှ် မၞိဟ်ဒုင်တဲ တင်လတုပ်စိုတ် ညးပညဳပညပ်တအ်ဂှ် နွံ (၁၈) တၠ၊ မၞိဟ်ဟွံဒုင်တဲဂှ် နွံ (၃) တၠရ။ ၜိုန်ဂှ်လေဝ် နကဵု နာဲသဵုနဲဂှ် ညးဟီု တင်လတုပ်စိုတ်ဏအ်ဂှ် နကဵုဗော်တုပ်စိုတ် ဒုင်တဲတုဲ ထပက်လဝ်စၟတ်တဲ ဟွံသေင်၊ ဟိုတ်နူ မၞိိဟ်စၞးတအ် မဒးဒုင်ဂရတ် ကုခမဳသင်တအ်တုဲ ဒးထပက်ဏာလဝ် စၟတ်တဲရ။ မၞိဟ်စၞးတြေံ (၇) တၠဂှ် ညးပဒေါအ်ထောအ်တုဲ စၞးဂှ် ညးရုဲဏာ မၞိဟ်ညးမဒးဂၞပ်တုဲ ကဵုအာပညဳပညပ် ကုရဲဗော်ဒဳမဝ်ကရေသဳမန်တအ်ရ။<ref name=aotsar> နာဲအံက်သာ ညးမပါဒၟံင် ပ္ဍဲကဵု ဂကောံပညဳပညပ် နူကဵု ဗော်ဒဳမဵုကရေဇြဳ အလုံဒေသရးမန် မွဲတၠ လဴထ္ၜး ကုနာဲဗဳထဝ်မန်ဇြာ။</ref> 

ပ္ဍဲကဵု သဘင်မာဲအကြာ ၂၀၁၂ ဂှ် နကဵုဗော်ဒဳမဵုကရေဇြဳအလုံဒေသရးမန် လုပ်ပြိုင်ကီုလေဝ် ဆညးမွဲကီု ဟွံကလိဂွံဇမၞးတုဲ ဗော်အေန်အေဝ်ဒဳ ကလိဂွံအာဇမၞး ဒၞာဲဗွဲမဂၠိုင်ရ။

===ဗော်ကောန်ဂကူမန်===
{{Main|ဗော်ကောန်ဂကူမန်}}
ပရေင်ပညဳပညပ် သွက်ဂွံပံင်ကောံမွဲဗော်ဂှ် ဆက်ကၠောန် ပညဳပညပ်အာဒၟံင်ရေင်သကအ် လအ်အာ စဵုကဵု (၃၃)ဂိတုရ။ နကဵု ဂကောံပညဳပညပ် လပါ်ခမဳသင်တအ် ပ္ဍဲစၟတ်တ္ၚဲ ၁၉၊ ၀၇၊ ၂၀၁၃ ဂှ် ကောံဓရီုရေင်သကအ် ပ္ဍဲကဵု "ကျာ်ဒေါဝ်သာသနာ ၂၅၀၀ ဍုင်မတ်မလီုတုဲ သင်မန် နူကဵုပွိုင်ဍုင်ဂမၠိုင် ရံင်ကဵုဒတုဲဖိုလ် ဂကူမန် ဂွံညဳသာ ပ္ဍဲအခိင်ပစ္စုပ္ပန်ဏအ်ကီု၊ ဒတုဲဖိုလ်ဂကူမန် အနာဂတ် သွက်ဂွံပဠေဝ်ပဠေတ်စ လုပ်ပေါဲရုဲမာဲ (၂၀၁၅)တေအ် ဗွဲမဂတာပ်အခိင်ကီုတုဲ၊ သင်မန်တအ် ကောံဓရီုသဳကၠဳ ဖျေဟ်တင်သ္ဂုတ်သွာတ် အာတ်မိက်ဏာ က္ဍိုပ်သ္ကိုပ်ဗော်ၜါတအ် အတိုင်ဗွဲသၟဝ်ဝွံရ။ 

၁၊ တုပ်လဝ်စိုတ် ပ္ဍဲဒေါဝ်သာသနာ (၂၂-၀၄-၂၀၁၂) တေအ် (၄) တင်၊ တင်မရနုက်ကဵု (၂) လက္ကရဴအိုတ် ဒဳဇြေန်ဗာ ၂၀၁၄ ဒးပံင်ကဵုဂှ်၊ ဟိုတ်နူလ္ဇုဲလောန်အာ သွက်ဂွံပဠေဝ်စ လုပ်ပေါဲရုဲမာဲ (၂၀၁၅)တေအ် အခိင်အောန်လောန်အာတုဲ၊ လက္ကရဴအိုတ် ဒဳဇြေန်ဗာ (၂၀၁၃)ဏအ် က္ဍိုပ်သ္ကိုပ်ဗော်ၜါတအ် ပံင်ကဵုညိ။ (က) ပ္ဍဲဂိတု (၉-၁၀) ၜါဂိတုဂှ် ပညဳသၞောတ်ဗော်ၜါ သွက်ဂွံပံင်ကောံ ညံင်ဂွံအာစိုပ်ဒတုဲ။ (ခ) ဂိတု (၁၁-၁၂) တေအ် ၜါဂိတုဂှ် ပံင်ကောံညံင်ဂွံအာစိုပ်ဒတုဲ။ (၂) ဒဳဇြေန်ဗာ (၂၀၁၃) ဏအ် ဟွံပံင်ကဵုမ္ဂး သင်မန် နူစၞးပွိုင်ဍုင်ဂမၠိုင် ကောံဓရီု ချပ်ကဵု ဂကောံမှာဇန်မန်နာနာ ကေုာံ တၠပညာဂကူမန်တအ်တုဲ "ဂကောံလ္ဒောဝ်တၟိမွဲ" ညံင်ဂွံမံက် (ဒှ်)ကၠုင်ဂှ် ဖန်ဖက်အာရောင်။<ref>လိက်ကဵုဗစိုပ် ဗော်မန်ၜါ နူကဵု ဂကောံခမဳသင်ပွိုင်ဍုင်နာနာ၊ ၁၃၇၅ သၞာံ၊ ဂိတုဘတ် ၁၃ မံက်၊ တ္ၚဲအၚာ (၁၇?၊ ၀၉၊ ၂၀၁၃၊ နာဲပုပ္ဖဟံသာ၊ ညးအုပ်ကာ ဂကောံပညဳပညပ်အလုံဂကူမန်။</ref> 

လိက်အာတ်မိက်ဏအ် စိုပ်ကၠုင်တုဲ နကဵု ဗော်အလုံဒေသရးဂှ် ကော်ကောံဓရီုကေင်ကာဗဟဵုရ။ မၞိဟ်မွဲကရေက်ဂှ် ညာတ်ကေတ် ဒးဒှ်ထေက်၊ မွဲကရေက်ဂှ် ညာတ်ကေတ် ဒှ်ဟွံထေက်၊ နကဵု ညးအုပ်ကာနာနာ နာဲသဵုနဲဂှ် ဖျေဟ်ထောအ်သ္ဂုတ်သွာတ် လလောင်တြး ဒဒှ်ရ နကဵု ဗော်အလုံဒေသရးဂှ် ဟွံပံင်ကောံကဵု ဗော်ဒဳမဝ်ကရေသဳမန် ရ။<ref name=aotsar /> ကုညးမိက်ဂွံပံင်ဒှ်မွဲဗော် ဥက္ကဋ္ဌ နာဲဇၞူမန်ကီု ကေုာံ ဂကောံကေင်ကာတၞဟ်တအ် ကတဵုတိတ် နူကောံဓရီုဂှ်ရ။ ကုညးမိက်ဂွံပံင် ဗီုကဵု နာဲဇၞူမန်၊ နာဲအံက်သာတအ်ဂှ် ဆက်သဳကၠဳပညဳပညပ်တုဲ ဂွံအာ တင်လတုပ်စိုတ် အကြာဗော်အလုံဒေသရး ကဵု ဗော်ဒဳမဝ်ကရေသဳမန် သွက်ဂွံပံင်အာ နကဵုဗော်တၟိ ယၟု ဗော်ကောန်ဂကူမန် (Mon National Party) ရ။ နကဵု ညးမိက်ဂွံပံင်တအ် ကလေင်ဒက်ပတန် ကေင်ကာဗဟဵု (၂၁)တၠရ။ နာဲဇၞူမန်ဂှ် ဥက္ကဋ္ဌ၊ နာဲချေတ်ဥူ ဒုဥက္ကဋ္ဌ၊ ညးအုပ်ကာဂှ် နာဲအံက်သာ၊ ဖက်ဆော ညးအုပ်ကာဂှ် နာဲစောန်န်တအ်ရ။ နကဵုဂကောံသင် ကေုာံ ကောန်ဂကူမန်ဂမၠိုင် သ္ပကဵုဒတန် ပရေင်ပံင်ကောံ ရေင်သကအ် ပ္ဍဲ ဘာဒေါဝ်သာသနာ၊ ဍုင်မတ်မလီု ပ္ဍဲ ၂၀၁၄ ဇာန်နဝါရဳ ၂၆ ဂှ်ရ။ <ref name=aotsar /><ref name=7day>{{cite web|url=http://www.7daydaily.com/story/45201|title=မွန်အမျိုးသားပါတီ|publisher=၇ ရက်သတင်းဂျာနယ်|date=၂၉ ဩဂုတ် ၂၀၁၅|accessdate=၂၁ နိုဝင်ဘာ ၂၀၁၅}}</ref> ကာလဗၟံက်ရုပ်ရဴကမၠောန်ဂှ် ၜိုန်ရတုပ်လဝ်စိုတ်ရေင်သကအ် ဗော်ၜါဂှ် ရိုဟ်ပလီုတုဲ ဒက်ပတန်တၟိကီုလေဝ် ထ္ၜးဟိုတ် ယဝ်ရပတိုန်စရင် ဗော်တၟိမ္ဂး ဂွိင်ဖေက်လအ်ဂွံ၊ ဂွိင်ဖေက် ဒှ်ခက်ခုဲတုဲ ဗော်ဒဳမဝ်ကရေသဳမန်ဂှ်ရ သၠာဲထောအ်ယၟုတုဲ ကၠောန်အာရ။<ref>{{cite web |url=https://www.facebook.com/254220998087201/photos/a.266503873525580/289162941259673/
|title=မြန္အမ်ိဳးသားပါတီ၀င္မ်ား အားလံုးသိသာရန္|publisher=Open Publishing |date=2014-05-01 |website=Mon National Party , Facebook Like page|access-date=2020-08-09}}</ref>ဆဂး နကဵု မၞိဟ်လပါ် ဗော်ဒဳမဵုကရေဇြဳအလုံဒေသရးတအ် ဟွံပေင်တြပ်စိုတ် နကဵုအတိုင်မဟီုဟွံကၠောန်ဂးတုဲ ပရေင်ပံင်ကောံဂှ် ဟွံဒှ်တုဲ ဆဥက္ကဌ ဗော်ဒဳမဵုကရေဇြဳအလုံဒေသရး နာဲဇၞူမန် (နိုင်ငွေသိန်း) မွဲဟေင် လုပ်စိုပ်အာ ပ္ဍဲ ဗော်ကောန်ဂကူမန်တုဲ ဗော်ပရေင်ဍုင်ကွာန်မန် ဆက်ကတဵုဒှ်ဒၟံင်ၜါဖိုဟ်ရ။<ref>{{cite news |last=သုတ |first=မာံ |date=2012-05-30 |title=ဗော်မန်ၜါ ပံင်မာန်ဟာ|url=http://mon.monnews.org/2012/05/30/ဗော်မန်ၜါ-ပံၚ်ညိမာန်ဟာ/|work=Mon News Agency |location=ဍုင်မန် |archiveurl= |archivedate= |access-date= 17-08-2020}}</ref>နကဵုဂကောံပညဳပညပ်အလုံဂကူမန် ကမၠောန်ဟွံအံင်ဇၞး ဒးရုပ်သီထောအ် အတိုင်ဂှ်ရ။

===သဘင်မာဲ ၂၀၁၅===
သွက်သဘင်မာဲ ၂၀၁၅ (နဝ်ဝေမ်ပါ ၈) ဂှ် တၞဟ်န ဂွံဝေင်ပါဲ ဗော်မန်ၜါ ညံင်ဟွံဂွံ ဒးပြိုင်ရေင်သကအ်တုဲ ညးဍုင်ကွာန် ခမဳသင်တအ် အာတ်မိက် ပါ်ဒၞာဲဆန္ဒမာဲတုဲ ဒုင်ရုဲစှ်ရ။ ဆဂး ဟွံဒှ်ကၠုင်။ နကဵု ဗော်ကောန်ဂကူမန်ဂှ် လုပ်ဒုင်ရုဲစှ် သီုဖအိုတ် ၅၄ ဒၞာဲဂှ် ဆသွက်စၠတ်ထဝ်ကောန်ဂကူ နူပွိုင်ဍုင်ရေဝ် (၇) ဂှ် နာဲသဳဟ မွဲဒၞာဲ၊ တုဲ သွက်စၠတ်ထဝ် တွဵုရး နာဲစောန်တၟး ကဵု နာဲဟံင်ဍုင် ၜါဒၞာဲဟေင် ကလိဂွံဇမၞးရ။<ref>{{cite web |url=https://elevenmyanmar.com/news/30193 |title=မွန်ဒေသလုံးဆိုင်ရာ ဒီမိုကရေစီပါတီနှင့် မွန်အမျိုးသားပါတီတို့ ပထမဆုံးအကြိမ်အဖြစ် ပူးတွဲကြေညာချက်တစ်စောင်ကို ဇန်နဝါ ရီ ၃ ရက်နေ့စွဲဖြင့် ထုတ်ပြန်လိုက်သည်။|publisher=Open Publishing |date= 4 January 2018|website=Eleven Media Group Co., Ltd. |access-date=2020-08-09}}</ref> နကဵု ဗော်ဒဳမဵုကရေဇြဳ အလုံဒေသရးမန် ဂှ် လုပ်ပြိုင် သီုဖအိုတ် ၃၅ ဒၞာဲတုဲ ဆအမာတ် တွဵုရး နာဲဒံက်တာအံင်နာင်ဥူ မွဲတၠဟေင် မဂွံဒုင်ရုဲစှ် နူကဵု ဒေသတကအ်ခၟိုင်ရ။<ref name=Voice17 />

ဟိုတ်ဗော်မန်ဂမၠိုင် ဂွံကျမာဲ ဗွဲမဇၞော်ကဵုဒြဟတ်ဂှ် ဟိုတ်နူဗော်မန် မဒုင်ရုဲမာဲ သီုဖအိုတ် ဒှ်ဒၟံင်ပိဗော်၊ ဗော်ကောန်ဂကူမန်၊ ဗော်အလုံဒေသရး ကေုာံ ဗော်ညးဗြဴမန်တုဲ လၟိဟ်မမာဲမန် ပြးလောန်အာ၊ ဟိုတ်နူကဵု ဗော်မန်တအ် ထကးဒၟံင်ရေင်သကအ်တုဲ က္ဍိုပ်သကိုပ်ဗော်တအ်ဂှ် ညးမွဲကုမွဲ ဟီုဂး ဖျေဟ်စလတူ ရေင်သကအ်တုဲ ညးဍုင်ကွာန်တအ် စိုတ်အိုတ်အာကဵု သၟာပရေင်ဍုင်ကွာန်မန်တုဲ စၞးမကဵုမာဲ ကုဗော်မန်ဇကုဂှ် ကဵုထောအ် ဗော်ဒြဟတ်တၞဟ် မြဴသာ်ဝွံ ဒံက်တာအံင်နာင်ဥူ ဟီုကဵု လညာတ်ညး ကုဌာနပရိုင်ဨရာဝတဳရ။<ref>{{cite web |url=https://burma.irrawaddy.com/election/interview/မြန္-ေဒသလံုးဆုိင္ရာ-ဒီမု|title=မွန်ဒေသလုံးဆိုင်ရာ ဒီမိုကရေစီပါတီ အနိုင်ရကိုယ်စားလှယ် ဒေါက်တာ အောင်နိုင်ဦးနှင့် တွေံဆုံခြင်း|publisher=Open Publishing |date=12 Nov 2015 |website=The Irrawaddy  |access-date=2020-08-09}}</ref> ဟိုတ်နူ ဗော်မန် သီုၜါ ကျမာဲ ဗွဲမဇၞော်ကဵု ဒြဟတ်တုဲ ညးဍုင်ကွာန်မန်တအ် အာတ်မိက်ကၠုင် ညံင်ဗော်မန်တအ် ဂွံကောံဒှ်မွဲရ။ ၜိုန်ရ ညးလပါ်သၟဝ်တအ် ကောံရေင်သကအ်မာန်ကီုလေဝ် မၞိဟ်တာလျိုင် ဘုံလတူ ဥက္ကဋ္ဌၜါလပါ်ဂှ် စဵုကဵု ရံင်မုက် ညးသကအ်ဟွံမာန်ဂှ် ကတဵုဒှ်ကၠုင်တုဲ ပရေင်ပံင်ကောံဂှ် ဝါတ်ဂါတ်အာတၟာဂလိုင်ရ။

===သဘင်မာဲအကြာ ၂၀၁၇===
သွက်ဒၞာဲမၞိဟ်စၞးစၠတ်ထဝ်နာနာ မသမၠးဒၟံင် သီုဖအိုတ် ၁၉ ဒၞာဲ ဂှ် နူကဵုကမ္မတဳရုဲမာဲ ကၟိန်ဍုင် လလောင်တြး သွက်ဂွံကၠောန် သဘင်မာဲအကြာ ပ္ဍဲကဵု ဂိတုဨပြဳ ၁၊ ၂၀၁၇ ရ။ ပၞောဝ်ကဵု ၁၉ ဒၞာဲဂှ် ဒၞာဲစၠတ်ထဝ် နူပွိုင်ဍုင်ၜါသွာင်လေဝ် ပါမွဲဒၞာဲကီုရ။<ref>{{cite web |url=https://www.uec.gov.mm/show_data_content.php?name=223.pdf&type=law&code=x&sno=2819&token=170c53d7b45c251598f52f8c147bcd6a709229e826562d32af6b2dd5c07aeecc0a49dd9441a99b87ecf5fb27893e977242ce9a76d51a95e8b36b8bd9681356a9|title=ကြေညာချက်အမှတ် (၂၃/၂၀၁၆) |website=Union Election Commission |publisher=Union Election Commission |access-date=August 9, 2020}}</ref> သွက်သဘင်မာဲအကြာဏအ်ဂှ် ရံင်ကဵုညးဒေသတအ်ကီု ရံင်ကဵု အလံင်အမာတ်တုဲ အာတ်မိက်ကၠုင် ကဵုဗော်ဒဳမဵုကရေဇြဳ အလုံဒေသရးမန် ဟေင်ပြိုင်တုဲ နကဵု ဗော်ကောန်ဂကူမန်ဂှ် လ္ပလုပ်ပြိုင်ညိကီုလေဝ် ဟွံကတဵုဒှ်ကၠုင်။ နကဵု ဗော်ဒဳမဵုကရေဇြဳအလုံဒေသရးမန်ဂှ် နာဲမျဝေန် (ဦးဝင်းထွဋ် (ခ) ဦးမြဝင်း) လုပ်ဒုင်ရုဲတုဲ နကဵု ဗော်ကောန်ဂကူမန်ဂှ် နာဲမြမံင် (နိုင်စိန်မြမောင် (ခ) နိုင်မြမောင်) လုပ်ဒုင်ရုဲရ။<ref name=UEC2017>{{cite web |url=https://www.uec.gov.mm/show_data_content.php?name=2017byelectionresultPyithu.pdf&type=page_multiple_photo&code=28&sno=6841&token=646ae2c18992008d0e9d9c89e4897f61a3c0f43cff6728f1209e179be84b6fd8171e8f0e39972e44b904df35bb58f1f0eb02733e7d587882ed963fdaa7bb34c9|title=ပြည်သူံလွှတ်တော်ကိုယ်စားလှယ်လောင်း တစ်ဦးချင်းစီ၏ ဆန္ဒမဲရရှိမှုအခြေအနေ (၂၀၁၇ ခုနှစ်၊ ဨပြီလ ၁ ရက်နေံ ကြားဖြတ်ရွေးကောက်ပွဲ) |website=Union Election Commission |publisher=Union Election Commission |access-date=August 9, 2020}}</ref> ဟိုတ်နူ ကတဵုဒှ်ကၠုင် ဗီုဏအ်တုဲ နကဵုဂကောံသၟတ် (ဌာန်ကောံသၟတ် MYF) လလောင်တြး ဒဒှ်ရ ညးတအ် ဗိုင်ရီုဗင် ကဵု နာဲမျဝေန်ရ။<ref>{{cite web |url=http://myanmarmultiparty.org/လာမည့္-ၾကားျဖတ္ေရြးေကာက/|title=လာမည့္ ၾကားျဖတ္ေရြးေကာက္ပြဲ ေအာင္ႏိုင္ေရးအတြက္ မြန္ေဒသလံုးဆုိင္ရာ ဒီမိုကေရစီပါတီမွ ျပည္သူ႕လႊတ္ေတာ္ ကိုယ္စားလွယ္ေလာင္းအား ၀န္းရံသြားမည္ဟု Mon Youth Forum (MYF) ေၾကညာခ်က္ထုတ္ျပန္ |website=Myanmar Multiparty Democracy Programme|publisher=DIPD |access-date=August 9, 2020}}</ref>ပ္ဍဲအခိင်ဂှ် ဟိုတ်နူ အလဵုအသဳအေန်အေဝ်ဒဳ ပၠံင်သၠာဲထောအ် ယၟုဒဒန်တကအ်ခၟိုင် အတေင် နကဵုယၟု "ဗိုလ်ချုပ်အောင်ဆန်းတံတား" တုဲ ညးဒေသတအ် က္ဍုဟ်မၠေအ်ထေဲဒၟံင်ကဵု အလဵုအသဳအေန်အေဝ်ဒဳရ။<ref>Mon News Agency April 27, 2017 http://burmese.monnews.org/2017/04/27/ဗိုလ်ချုပ်အောင်ဆန်းတံတ-4/</ref><ref>TimeAyeyar by Ar Ti http://www.timeayeyar.com/2017/03/blog-post_797.html</ref><ref>Hinthar Media March 27, 2017 by ရွှေရိုး https://www.hintharmedia.com/ဗိုလ်ချုပ်အောင်ဆန်းတံ/</ref>သွဟ်မာဲအကြာဂှ် ညးစၞးဗော်ကျဖောတ် (ပြည်ထောင်စုကြံခိုင်ရေးနှင့် ဖွံံဖြိုးရေးပါတီ) ဦးအောင်ကြည်သိန်း ကလိဂွံမာဲ ၄၁.၇၀% တုဲ ဂွံမာန်ကေတ်ရ။ နကဵု ဗော်အလုံဒေသရးဂှ် ကလိဂွံ ၂၃.၀၂%၊ ဗော်ကောန်ဂကူမန် ဂှ် ကလိဂွံ  ၄.၂၂% ရ။<ref name=UEC2017 />

===ဂကောံပ္ညဳပ္ညပ်ဒက်ပ္တန်ဓဝ်ညဳသာ ဗော်ပရေင်ဍုင်ကွာန် ဂကူမန်===

သၞာံ ၂၀၁၆ ဂိတုအဝ်ဂေတ် ၂၃-၂၄ ဂှ် ကောန်ဂကူမန်တအ် ကၠောန်ဗဒှ် ကောံဓရီုဇၞော် ပ္ဍဲကွာန်ကအ်ပှ်လှ်ဂှ် ပါဲနူ ကေင်ကာကောန်ဂကူမန်နာနာတုဲ စပ်ကဵု ညံင်ဗော်ပရေင်ဍုင်ကွာန်မန် ဗွိုင်အပ္ဍဲဍုင် ညံင်ဂွံဒှ်မွဲဗော်ဂှ်လေဝ် ဖျေဟ်လဝ်သ္ဂုတ်သွာတ်ကီုရ။ ပ္ဍဲကဵု ကောံဓရီုဇၞော်ဏအ်ဂှ် နကဵုဗော်ဒဳမဵုကရေဇြဳအလုံဒေသရးမန် ၜိုန်ရဂွံဒုင်ဘိက်ကီုလေဝ် ဟွံတိုန်စိုပ် နကဵုဗော်ကီုလေဝ် နကဵုကောန်ဗော် နကဵုမၞိဟ်စၞးပူဂိုလ်တိုန်စိုပ်လဝ်ရ။ နကဵုတင်သ္ဂုတ်သွာတ်ဏအ်တုဲ ဂိတုသေတ်တေမ်ပါ ဂှ် နကဵုမၞိဟ်စၞး ခမဳသင် (၅)ဇကု၊ ဗော်ဍုင်မန်တၟိ (၅)တၠ၊ တၠပညာဂကူမန် (၅)တၠ သီုဖအိုတ် နကဵု မၞိဟ်စၞး (၁၅) တၠဂှ် ဒက်ပ္တန်လဝ် ဂကောံပ္ညဳပ္ညပ်ဒက်ပတန် ဓဝ်ညဳသာ ဗော်ပရေင်ဍုင်ကွာန်ဂကူမန် မွဲရ။<ref>{{cite news |last=ပိုန် |first=မာံ |date=2017-04-03 |title=အတိုင်ဂၠံင်တရဴလးဖျေံလဝ်ဂှ် ဂကောံပ္ညဳပ္ညပ်ဒက်ပ္တန်ဓဝ်ညဳသာ ဗော်ပရေင်ဍုင်ကွာန်ဂကူမန် ဆက်ဓမံက်အာရုပ်ရဴရောင် |url= |work=လိက်ပရိုင်သၞံင်တိုင် |location=ဍုင်မန် |archiveurl= |archivedate= |access-date=}}</ref><ref>{{cite web |url=http://newmonstateparty.org/?p=503|title=ပရေင်ကောံဓရီုကမ္မတဳဗဟဵု ဗော်ဍုင်မန်တၟိ|publisher=Open Publishing |date= 9 May 2017|website=New Mon State Party |access-date=2020-08-09}}</ref>ညးစၞး နူကဵုဗော်ဍုင်မန်တၟိဂှ် နာဲဟံသာ၊ နာဲဝေန်လှ၊ နာဲလွဳမန်၊ နာဲနာဍူ ကေုာံ နာဲအံင်မ္ၚဵု၊<ref name=nmsp>{{cite news |last=ပိုန် |first=မာံ |date=2016-10-14 |title=ဗော်ဍုၚ်မန်တၟိ ဒေံါထောံ နူကဵုဂကောံပ္ညဳပ္ညပ်ဗော်ၜါဂှ်ဣယျ|url=http://mon.monnews.org/2017/05/12/ဗော်ဍုၚ်မန်တၟိ-ဒေံါထောံ/|work=လိက်ပရိုင်သၞံင်တိုင် |location=ဍုင်မန် |archiveurl= |archivedate= |access-date=09-08-2020}}</ref>လပါ်သွာင်တၠပညာဂှ် နာဲမိုင်တဝ် (နိုင်မောင်တိုး)၊ နာဲဝေန်ကျဳ၊ နာဲသဵုအံင် (နာဲစိုးအောင်)၊ နာဲယျေဝ်အံင်မျေအ် (အင်ဝ)၊ နာဲပညာမန် (ကၟိန်ဍုင်အမေရိကာန်) လပါ်သင်တအ်ဂှ် ကျာ်ဇၞော်သဳလာစာရ နွံပိုန်ဘာဗဂေါပရိယတ္တိ၊ ကျာ်ဇၞော်ကေတုမာလာ ဘာကအ်ပလိုင်၊ ကျာ်ဇၞော်အစာဝရဝံသ၊ နွံပိုန်ဘာၝောအ်နက် (တကအ်ခၟိုင်)၊ ကျာ်ဇၞော်သဳလဝန္တ ဘာဟံသာထဝ် ဍုင်ဇြပ်ဗု၊ ကျာ်ဇၞော်အစာသြဘာသာ (ကွာန်သၞေဟ်ဗဒဝ်)၊ ကျာ်ဇၞော်အစာတေဇ နွံပိုန် ဘာရာမညလင်္ကာရ ဍုင်လ္ဂုင်၊ ကျာ်ဇၞော်အစာဝဳရိယ နွံပိုန်ဘာဗမံက် ကွာန်ကြေဝ်ဏာ၊ ကျာ်ဇၞော်အစာသူရိယ နွံပိုန် ဘာသုဘာန်၊ ဍုင်သေံ၊ နွံတဴရ။<ref name=Chit /><ref>{{cite news |last=သၟန် |first=သၟဟ် |date=2016-09-11 |title=ပ္ဍဲကဵုကၠောန်ပရေၚ်ညဳသာဂကူမန်ဂှ် ဂကောံသၚ်တံ ပါလုပ်အာပၠန်ရောၚ်|url=http://mon.monnews.org/2016/09/11/ပ္ဍဲကဵုကၠောန်ပရေၚ်ညဳသာ/|work=Mon News Agency |location=ဍုင်မန် |archiveurl= |archivedate= |access-date= 17-08-2020}}</ref>နကဵု ဂကောံပ္ညဳပ္ညပ်ဝွံ ပ္ဍဲဂိတုသေပ်တေမ်ပါ ၁၉-၂၀၊ ၂၀၁၆ ဂှ် အာဆဵုဂဗ ကုဗော်ကောန်ဂကူမန်၊ ဗော်ဒဳမဵုကရေဇြဳအလုံရးမန် ဗွဲတၞဟ်တုဲ နကဵုဗော်ၜါဂှ် နဲကဲဗီုလဵုဂွံပံင်ရေင်သကအ်ဂှ် နကဵုဗော်ဇကု သ္ဒးချူပ္တိတ်ကဵု လၟေင်ကမၠောန် မကော်ဂး (Road Map) အပ္ဍဲပွိုင် (၁၅) တ္ၚဲရ။ သေတ်တေမ်ပါ ၂၆ ဂှ် နကဵု ဗော်ကောန်ဂကူမန် ပလံင်ဗစိုပ် လၟေင်ကမၠောန် ကုဂကောံပ္ညဳပ္ညပ်တအ်ကီုလေဝ် နကဵု ဗော်အလုံဒေသရးဂှ် ဟွံပလံင်ဗစိုပ်ရ။ နကဵု ဗော်အလုံဒေသရးဂှ် အပ္ဍဲဂကောံပ္ညဳပ္ညပ်ဂှ် ဟိုတ်နူကဵု ဗော်ဍုင်မန်တၟိ ပါလုပ်ဒၟံင်တုဲ ဟွံမိက်ဒုင်တဲရ။<ref>{{cite news |last=ပိုန် |first=မာံ |date=2016-10-14 |title=အကာဲအရာပ္ညဳပ္ညပ်ဗော်ပရေင်ဍုင်ကွာန်ဂကူမန်တအ်ဂှ် ပြဟ်ဟ်ဏအ် မုဟီုဟွံမာန်ဏီ |url=http://mon.monnews.org/2016/10/14/အကာဲအရာပ္ညဳပ္ညပ်ဗော်ပရ/|work=လိက်ပရိုင်သၞံင်တိုင် |location=ဍုင်မန် |archiveurl= |archivedate= |access-date=09-08-2020}}</ref> နကဵုဗော်ဍုင်မန်တၟိ ထံက်ထ္ၜး စၞးဗော်ၜါ မဒှ်မွဲဂှ် ပ္တဝ်အာဒၟံင်ဂၠံင် ဗော်ပိဂှ်တုဲ ပ္ဍဲဂိတုမေ ၁၂ ဂှ်လလောင်တြး နုက်တိတ် နူကဵု ဂကောံပညဳပညပ်ရ။<ref name=nmsp /> စတမ်နူကဵု ဗော်ဍုင်မန်တၟိ နုက်တိတ်ထောအ်တုဲ ညးစၞးပ္ဍဲဂကောံပ္ညဳပ္ညပ် ညးစၞးလ္ၚဵု ဗီုကဵု ကျာ်ဇၞော်ကေတုမာလာ နွံပိုန်ဘာကအ်ပလိုင်၊ ကဵု ကျာ်ဇၞော်သဳလဝန္တ နွံပိုန် ဘာဟံသာထဝ်တအ်တအ်လေဝ် သြာဲခြာသ္ၚောဲအာကဵု ပရေင်ကမၠောန်ဏအ်ကီုရ။ အခိင်ဂှ် ကျာ်ဇၞော်သဳလာစာရ နွံပိုန် ဘာဗဂေါပရိယတ္တိဂှ် စိုတ်ဟွံမိပ် ဍာ်ရမတ် ညးဓဇူတုဲ ကျာ်ဇၞော်ဘာဓာတုမာလာ ဍုင်မတ်မလီု ဆက်ဖုန် ကုကျာ်ဇၞော်သဳဟ (တၠဂုန်ချေတ်)တုဲ ချပ်စ ပရောဒးဘိုင်ပူဗိုင် ကရောမ်ကျာ်ဇၞော်သဳလာစာရရောင်ဂးတုဲ ကျာ်ဇၞော်သဳဟ ပါလုပ်ကၠုင် ပ္ဍဲကဵု ဂကောံပညဳပညပ်ဂှ်ပၠန်ရ။<ref name=Chit /> 


===ဂရုဂသံင်ဂမၠိုင် ပ္ဍဲဗော်ၜါ===
ဟိုတ်နူ ပရေင်ပံင်ကောံ ဗော်ၜါဂှ် ရုပ်ရဴဟွံမံက်၊ သွက်ဂွံပံင်ကောံဂှ်လေဝ် ဗီုပြင် မကတဵုဒှ်မာန် အောန်စှ်ေအာ ဗွဲမလောန်တုဲ ညးမနွံကဵု လညာတ်ပံင်ကောံ ကေုာံ ညးမနွံကဵု လညာတ်ပရေင်ဍုင်ကွာန်ကောန်ဂကူတအ်ဂှ် သီုဗော်ၜါလပါ် ၜိုန်ရ ဟွံကလိဂွံ အခေါင်နူဗဟဵုကီုလေဝ် ဖန်ဇန်ကၠုင် ပရေင်ချပ်ဂၞန်သဳကၠဳ ဂၠာဲကၠုင်ဂၠံင် သွက်ဗော်မန် ဂွံဒှ်မွဲဗော်ရ။ ကုညးမဂစာန်ဗီုတအ်ဏအ် ဗွဲမဂၠိုင် ဥပမာ ပ္ဍဲဗော်ဒဳမဵုကရေဇြဳ အလုံဒေသရးမန်ဂှ်မ္ဂး နာဲအံက်သာဂှ် နကဵု ကမ္မတဳဗဟဵုဖျေဟ်သ္ဂုတ်သွာတ် နကဵုဒုဟ် ဖံက်ပကဝ်သၞောဝ်ဗော်၊ ဒုဟ်မဆဝ်ဗ္ၚုဟ် ညံင်ကောန်ဗော် ဂွံနုက်တိတ် နူဗော်ဂးတုဲ ပ္ဍဲဂိတုမာတ် ၂၄၊ ၂၀၁၇ ဂှ် နုက်ပ္တိတ်ထောအ် နူကဵုဗော်ရ။<ref>လိက်လလောင်တြး လစွံစိုတ် လတူကိစ္စ "နာဲအံက်သာ" ဒးဒုင်နုက်ပတိတ် နူဗော်ဒဳမဵုကရေဇြဳ အလုံဒေသရးမန် AMDP လၟေင် ၅/၁၇၊ စၟတ်တ္ၚဲ ၂၆၊ ၃၊ ၂၀၁၇၊ ဇာနှိက်သင်သၟတ်မန်</ref><ref>{{cite web |url=https://www.facebook.com/watch/?v=1025654170911283 |title=Interview နာဲအံက္သာ မုဟိုတ္ဒးဒုင္ပတိတ္ႏုက္တိတ္ ႏူေဗာ္ေရာ? ။ Mar-26-2017|publisher=Open Publishing |date=26-March-2017 |website=Men3 News|access-date=2020-08-09}}</ref> တုဲဂှ် ဗော်ဒဳမဵုကရေဇြဳအလုံရးမန် ကွာန်တံင်ပရင် ကောန်ဗော်တအ်သီုဖအိုတ် နုက်တိတ်နူဗော်တုဲ ရုင်ဗော်လေဝ် ကၟာတ်ထောအ် ပ္ဍဲကဵု ဂိတုဨပြဳ ၁၊ ၂၀၁၇ ရ။ ဟိုတ်မဂွံပဗီုဏအ်ဂှ် "ခမဳသင်မန် တၠပညာမန် ပူဂိုလ်ဆာန်ဂကူ ကောန်ညးဍုင်ကွာန်ဂကူမန်ဂမၠိုင် ဟွံဒုင်တဲကဵု ဗော်မန်ၜါ-ပိဗော်တုဲ အာတ်မိက်ကၠုင် ဗော်ညံင်ဂွံဒှ်မွဲရ။ ဟိုတ်ဂှ်ရ အတိုင်သ္ဂုတ်သွာတ် ကောံဓရီုဇၞော် ပရေင်ဂကူမန် (၂၀၁၆)ဂှ် ဒက်ပ္တန်ကၠုင် ဂကောံပညဳပညပ် ဒက်ပ္တန်ဓဝ်ညဳသာ ဗော်ပရေင်ဍုင်ကွာန်ဂကူမန်တုဲ ကော်ဘိက်ကၠုင် ဗော်ဒဳမဵုကရေဇြဳအလုံရးမန်ဂှ် က္ဍိုပ်သ္ကိုပ်ဗော်တအ် သ္ပကၠုင် ဥပေက္ခာ လတူတင်အာတ်မိက်ကောန်ဂကူမန် ဟွံသ္ပသမ္တီကဵု ဂကောံပညဳပညပ် ဂွံတီကေတ်တုဲ နူကဵု ဂကောံဗော် AMDP ကွာန်တံင်ပရင်ဂမၠိုင် ချပ်ဂၞန်သ္ၚဳဂၠိပ်တုဲ ဖျေဟ်ဏာသ္ဂုတ်သွာတ် (...) ဂကောံဗော် AMDP ကွာန်တံင်ပရင်ပိုယ်ညးဂမၠိုင် နုက်တိတ်အာ နူဗော်သၟးဟွံက ရုင်ဗော်မတန်တဴမံင် ပ္ဍဲကွာန်တံင်ပရင်ဂှ်လေဝ် ရုပ်သီကၠေအ်တုဲရောင်"။<ref>လလောင်တြး နုက်တိတ် နူ ဗော်ဒဳမဵုကရေဇြဳအလုံရးမန်၊ စၟတ်တ္ၚဲ ၁/၄/၂၀၁၇၊ ဂကောံဗော်AMDP ကွာန်တံင်ပရင်</ref>ကောန်ဗော်အလုံဒေသရး ကွာန်တံင်ပရင် သီုဖအိုတ် နွံ ၂၀၀ တၠပြင်ရ။

ပွိုင်ဍုင်ၜါသွာင် (တကအ်ခၟိုင်) လေဝ် နာဲဒံက်တာအံင်နာင်ဥူ ပ္ဍဲဂျူလာင် ၂၄၊ ၂၀၁၇ ဂှ် ပ္တိုန်လိက် နုက်တိတ် နူကဵု ဗော်ဒဳမဵုကရေဇြဳ အလုံဒေသရးမန်ရ။ "ပရေင်ဂိုတ်ဂစာန် ညံင်ဗော်ၜါ ဂွံဒှ်မွဲဂှ် ဂစာန်ကၠုင်ဒၟံင်ဂှ် စဵုကဵုလၟုဟ် မုလေဝ် ဟွံတၟေင်ကၠုင်ဏီဖိုဟ်၊ ဟိုတ်ဂှ်ရ သွက်ဂွံဆက်ကဵုအာ ဒြဟတ်ဂှ် ဟွံတၟေင်ရ။ နကဵုလညာတ်ဏအ်ဂှ် အဲပတိုန်လိက် နုက်တိတ် နူကဵု ဗော်ရ။" မြဴသာ်ဝွံ ညးဟီုကဵု ဌာနပရိုင် The Voice Daily ရ။<ref name=Voice17>{{cite web |url=http://thevoicemyanmar.com/news/10450-mpn|title=မွန်လွှတ်တော် ဒုတိယ ဥက္ကဌ မိခင်ပါတီကနေ နှုတ်ထွက်|publisher=Open Publishing |date=24-July-2017 |website=The Voice - News Myanmar|access-date=2020-08-09}}</ref><ref>{{cite web |url=https://www.bbc.com/burmese/burma-40737460|title=မွန်လွှတ်တော် ဒုတိယ ဥက္ကဌ မိခင်ပါတီကနေ နှုတ်ထွက်|publisher=Open Publishing |date=27-July-2017 |website=BBC News, Burmese|access-date=2020-08-09}}</ref> နကဵုကောန်ဗော်ဒေသတအ်လေဝ် နုက်တိတ် နကဵုဂကောံ နကဵုကရောမ်ဂှ် ကတဵုဒှ်ကၠုင် ဇၟာပ်ပ်ဒၞာဲရ။ ပါဲနူ နာဲအံင်နာင်ဥူတုဲ ကောန်ဗော်အလုံဒေသရး ပွိုင်ဍုင်ၜါသွာင် ဗွဲမဂၠိုင်လေဝ် အာတ်လိက်နုက်တိတ် နူကဵုဗော်ကီုရ။ 

နကဵု ဗော်ကောန်ဂကူမန်လေဝ် မၞိဟ်အဓိက အပ္ဍဲဗော်ဗီုကဵု နာဲမန်ရာဇာ၊ နာဲဖေသန်း တအ်ဂှ် ပ္ဍဲဒဳဇြေန်ပါ ၁၉၊ ဂှ် ဒးဒုင်နုက်ပ္တိတ် နူကဵုဗော်ရ။<ref>{{cite web |url=https://www.facebook.com/photo.php?fbid=368511470164292&set=pb.100010163255998.-2207520000..&type=3|title=နာဲမန်ရာဇာ၊ နာဲဖေသန်း ပါတီမှ ထုတ်ပယ်ကြောင်း အကြောင်းကြားခြင်း|publisher=ဗော်ကောန်ဂကူမန် |date=2016-12-19 |website=Facebook|access-date=2020-08-09}}</ref>စပ်ကဵု ကိစ္စဏအ် နာဲမန်ရာဇာ ညးကလေင်ခၠေဝ် ဒဒှ်ရ ပရေင်နုက်ပတိတ်လဝ်ညးဂှ် ဟွံကိတ်ညဳ ကုသၞောဝ်ဗော်၊ ကမ္မတဳဗဟဵု နွံ ၉၃ ဂှ်၊ ပ္ဍဲကောံဓရီု မဖျေဟ်သ္ဂုတ်သွာတ် နုက်ပ္တိတ်ညးတအ်ဂှ် ဆမၞိဟ်မတိုန်စိုပ် ကောံဓရီု ၂၅ တၠဓဝ်၊ တုဲပၠန် အတိုင်သၞောဝ်မ္ဂး ကိုပ်ကၠာ ဟွံဂွံနုက်ပ္တိတ် ကောန်ဗော်မွဲမွဲဂှ် သ္ဒးစၟဳစၟတ်ကၠာဂှ်လေဝ် ဟွံဂွံဖန်တုဲ ပွမနုက်ပ္တိတ်ညးဂှ် ဒှ်ပွမဗက်မုက် မဗၠေတ်ကဵုသၞောဝ်ကီုလေဝ် ဟွံကလိဂွံအခေါင်ကလေင်သ္ၚေဝ်ဂၠေပ်ရ။<ref>{{cite web |url=https://www.facebook.com/photo.php?fbid=368511860164253&set=pb.100010163255998.-2207520000..&type=3
https://www.facebook.com/photo.php?fbid=368511470164292&set=pb.100010163255998.-2207520000..&type=3|title=နာဲမန်ရာဇာ၊ နာဲဖေသန်း ပါတီမှ ထုတ်ပယ်ကြောင်း အကြောင်းကြားခြင်း|publisher=လိက်နာဲမန်ရာဇာ |date=2016-12-14 |website=Facebook|access-date=2020-08-09}}</ref><ref>{{cite web |url=https://www.facebook.com/photo?fbid=368511873497585&set=pb.100010163255998.-2207520000..|title=နာဲမန်ရာဇာ၊ နာဲဖေသန်း ပါတီမှ ထုတ်ပယ်ကြောင်း အကြောင်းကြားခြင်း|publisher=လိက်နာဲမန်ရာဇာ |date=2016-12-14 |website=Facebook|access-date=2020-08-09}}</ref>တုဲပၠန် ဒံက်တာနာဲစောန်တၟး (မင်းစိုးလင်း) ညးမဒှ်ဒၟံင် အမာတ်စၠတ်ထဝ် နူကဵု ပွိုင်ဆန္ဒမာဲ ၁ ဂှ်လေဝ် နကဵု လိက်လလောင်တြး စၟတ် ၁/၂၀၁၇ ဂှ် ပ္ဍဲကဵု စၟတ်တ္ၚဲ ဂျူလာင် ၁၉၊ ၂၀၁၇ ဂှ် လလောင်တြးပ္တိတ်ထောအ် နူကဵုဗော်ရ။<ref>{{cite web |url=https://www.facebook.com/254220998087201/photos/a.266503873525580/840851779424117/|title=အတိုင္ေကာံဓ႐ုီေကင္ကာ ၁၃-၇-၂၀၁၇ မင္အာစိုပ္ ၁၈-၇-၂၀၁၇ တုုဲ ဂေကာံေကင္ကာ နာဲေစာန္တၼးဂွ္ ကုိဝ္ေဒံါဇူေထာံ ႏူတာလ်ိဳင္ေကင္ကာ အတိုင္လိက္လေလာင္ၾတးရ။|publisher=Open Publishing |date=2017-07-19 |website=Mon National Party , Facebook Like page|access-date=2020-08-09}}</ref>

===ဖျေဟ်လိက်ဂတဵု ဗော်ကောန်ဂကူမန် ကွာန်ဆုကၠ===
ဂတဵုယၟုဗော် ဗော်ကောန်ဂကူမန် မပ္တိုန်လဝ် ပ္ဍဲကွာန်ဆုကၠ၊ ပွိုင်ဍုင်ကျာ်မြဟ်ဂှ် ကောန်ဗော်ကောန်ဂကူမန် (တြေံ)ပိတၠ၊ မိစန္ဒာနန်၊ မိသုမန်၊ ကေုာံ နာဲညာဏ်တၟးဂှ် သီုဟွံဂွံ အမိင်နူ ဗဟဵုမွဲသာ် ဖျေဟ်ထောအ်ရ။ နကဵုဗဟဵု ညာတ်ကေတ် အရာဏအ်ဂှ် ဒှ်ဟိုတ် မဖျေဟ်သိက္ခာဗော်တုဲ စောဲလဝ်အမှု နကဵု ရာဇာသာတ်ဇၞော် ၝောအ်ပိုဒ် ၅၀၀/၄၂၇/၁၁၄ မဒှ် အမှုခ္ဍိုက်ဂရိုက်ဖျေဟ်သိက္ခာ/အမှုသ္ပလလေင်/အမှုတက်က္ဍိုပ်ပ္တိတ်ကသပ် ပ္ဍဲရုင်ဗစာ ပွိုင်ဍုင်ကျာ်မြဟ်ရ။ နကဵုအမှုဏအ်မ္ဂး ဒဏ်သ္ၚိစာတ် စဵုကဵု ၂ သၞာံ သီုကဵုဒဏ်သြန် ဒးမာန်ရ။ နကဵုရုင်ဗစာ ကော်ညးပိတၠဂှ် အလန်ကိုပ်ကၠာအိုတ်ဂှ် ဒှ်ဂိတုဂျောန် ၁၊ ၂၀၁၈ ဂှ်ရ။ ပ္ဍဲတ္ၚဲဂှ် ညးဍုင်ကွာန် ၜိုတ် ၁၀၀ ပြင်င် ပြာပ်ကၠုင် ဗိုင်ကဵုဒြဟတ်စိုတ် ကုညးမဒးဒုင်စောဲလဝ်ဒုဟ်ဂှ်တုဲ လပါ်ဗော်ကောန်ဂကူမန်ဂှ် ဂကောံရေင်တၠုင်ကေင်ကာဗဟဵု နာဲပါန်အံင် ဒှ်မၞိဟ် မကၠုင်တိုန်စိုပ် ရုင်ဗစာဂှ်ရ။<ref>{{cite web |url=http://mon.monnews.org/2018/06/04/ဗော်ကောန်ဂကူမန်-စောဲလဝ်/|title=ဗော်ကောန်ဂကူမန် စောဲလဝ်အမှု ကောန်ဗော်တြေံ ၃ တၠဂှ် ရုၚ်သၞောဝ်ဓဝ် ကဵုတၚ်ဒုၚ်လျိုၚ်|publisher=Open Publishing |date=4 June 2018 |website=Mon News Agency - MNA|access-date=2020-08-09}}</ref>

===ဂကောံပညဳပညပ် ကေုာံ ဂကောံမှာဇန်မန်ဂမၠိုင်===
နူစ ဗော်ဍုင်မန်တၟိ မ္တိတ်ထောအ် နူဂကောံပညဳပညပ်ဂှ်တုဲ ကမၠောန်ပညဳပညပ်ဂှ် ဂရံက်ဂရာက်ကၠုင်ကီုလေဝ် စၞးဗော်ဍုင်မန်တၟိဂှ် နူကဵု ဂကောံမှာဇန်မန်နာနာတအ် ဘိုင်ပူဗိုင်ပါကၠုင် ပ္ဍဲကဵု ကမၠောန်ပညဳပညပ်ဂှ်ရ။ စပ်ကဵုလပါ်သင်တအ်ဂှ် ဒုင်သဇိုင် သင်မန်ပိဂိုဏ်တုဲ ဒက်ပ္တန်လဝ် ဂကောံပညဳပညပ်ဂှ်ရ။ အတိုင်အကာဲအရာတအ်ဂှ် နကဵုဂကောံပညဳပညပ်တအ် ပ္တိတ်လိက်လလောင်တြးတုဲ ကဵုသမ္တီ ကုညးဍုင်ကွာန်မန်ရ။ နကဵုဂကောံပညဳပညပ်တအ် ညာတ်ကေတ် ဗော်ပရေင်ဍုင်မန်ၜါဏအ်ဂှ် ဗော်ကောန်ဂကူမန်ဂှ် ကော်ကလုက် ဆဂး ဟွံဟီုအရေဝ် ဟွံဒုင်သဳကၠဳ၊ ဗော်အလုံဒေသရးမန်ဂှ် ကော်လေဝ်ဟွံကလုက်၊ မံင်ထောအ်သောင်င်ရ။ ဟိုတ်ဂှ်ရ နကဵု ဂကောံပညဳပညပ်ဂှ် ညာတ်ကေတ် ဗော်ၜါဂှ် သွက်ဂွံပံင်ရေင်သကအ် ညံင်ဂွံဒှ် မွဲဗော်ဂှ် ပ္ဍဲညးတအ် ဆန္ဒဟွံမဲလးလးရတုဲ တၞဟ်နမိက်ဂွံတီ ပၟိက်ဆန္ဒညးဍုင်ကွာန်မန်တအ်တုဲ နကဵုဂကောံပညဳပညပ်ဂှ် စှ်ေပသောင်လဝ် ပရေင်ကမၠောန်သီုဖအိုတ် ၁၁ ဍုင်၊ ၁၂ ဒၞာဲရ။ ဇၟာပ်ဒေသ ဇၟာပ်ဒၞာဲဂှ် တုပ်စိုတ်ရေင်သကအ် (၁) ဗော်မပစၞးဂကူမွဲ ဒးနွံထေက်။ (၂) သွက်ဂွံဂၠာဲသွဟ်ကိစ္စဏအ်တုဲ ဒးကၠောန်ကောံဓရီုဇၞော် (၃) ဂကောံပညဳပညပ်တအ် ထေက်ကဵု ဒးစှ်ေသောင်ကလး ပ္ဍဲပွိုင်ဍုင်ရ။ တုဲပၠန် ဂကောံဗော်ၜါလပါ် ပ္ဍဲပွိုင်ဍုင်တအ်ဂှ်လေဝ် နွံပၟိက်ဒၟံင် ညံင်ဂွံဒှ် ဗော်မွဲဟေင်၊ (ဝါ) ဗော်မပစၞးဂကူမန်မွဲ မံက်ကၠုင်မ္ဂး မၞိဟ်ဗွဲမဂၠိုင် တိတ်နူဗော်ဇကုမနွံဒၟံင်လၟုဟ်တုဲ လုပ်ဆက်ယိုက်ဂၠေင်အာ ဇရေင် ဗော်မပစၞးဂကူမန်ဂှ်ရ။<ref>{{cite web |url=https://www.facebook.com/talagoon.chit/posts/545864842428953|title=မုက်လိက်ဝှုက်ၜောက် တၠဂုန်ချေတ် (Talagoon Chit)|publisher=Open Publishing |date=16 December 2017 |website=Facebook, Talagoon Chit|access-date=2020-08-13}}</ref>

သွက်ဂွံကၠောန်ဗဒှ် ကောံဓရီုဇၞော် ပရေင်ဍုင်ကွာန်မန်ဂှ် နကဵုဂကောံပညဳပညပ် ကေုာံ ဂကောံနာနာဂမၠိုင်ဒက်ပ္တန် ကမ္မတဳတိုင်ဂမၠိုင်ရ။ ပ္ဍဲကမ္မတဳတိုင်ဂှ် 
ဥက္ကဌ ကျာ်ဇၞော်အ္စာ ဘဒ္ဒန္တဝရဝံသ
ဒုဥက္ကဌ (၁) ညးစၞးဗော်ဍုင်မန်တၟိမွဲတၠ၊
ဒုဥက္ကဌ (၂) (၃) ရန်လဝ် သွက်မၞိဟ်စၞး နူဗော်ပရေင်ဍုင်ကွာန်မန်ၜါ။
ညးအုပ်ကာ ၊ မိသုတဇဝ်
ဖက်ဆော ညးအုပ်ကာ၊ အ္စာသဝ်နာဲတၟအ်တိုင်
ဒုဖက်ဆော ညးအုပ်ကာ၊ နာဲဉာဏ်သိုက်ရာမာဉ်
ညးလလောင်တြးပရိုင်၊ နာဲစိုးအောင်၊
ဖက်ဆော ညးလလောင်တြးပရိုင် နာဲမေန်မေန်
ဒုဖက်ဆော ညးလလောင်တြးပရိုင် နာဲဇမ္ဗုရတ်
ညးထိင်ဘဏ္ဍာ နာဲဝေန်ကျဳ
ဖက်ဆောညးထိင်ဘဏ္ဍာ မိၚိုယ်လေ
ဒုဖက်ဆောညးထိင်ဘဏ္ဍာ နာဲကောန်ဆာန်

ညးလုပ်ဂကောံ ကျာ်ဇၞော်သဳဟ (တၠဂုန်ချေတ်)၊ ကျာ်ဇၞော်အစာဘာသိရိမင်္ဂလ၊ ကျာ်ဇၞော်အစာကောသလ၊ တၠဂုဏ်အစာဥတ္တမ၊ တၠဂုန်အစာကုမာရ၊ တၠဂုန်အစာစန္ဒိမာ၊ နာဲဗညာမန်၊ မာံထဝ်၊ နာဲသုတ၊ မာံင်အံင်ဆာန်၊ နာဲပရ၊ နာဲစဴနန်၊ နာဲအမ်သဝ်၊ နာဲပညာအံင်၊ နာဲအံင်ထူ၊ 

ညးမပါလုပ် ဂကောံကဵုကသပ်ဂမၠိုင် (၁) ညးစၞးဗော်ဍုင်မန်တၟိ မွဲတၠ၊ မိကောန်ဆာန်နန်၊ နာဲကသု၊<ref>{{cite web |url=https://www.facebook.com/photo.php?fbid=554396448242459&set=pb.100010163255998.-2207520000..&type=3|title=မုက်လိက်ဝှုက်ၜောက် တၠဂုန်ချေတ်|publisher=Open Publishing |date=03 January 2018 |website=Facebook, Talagoon Chit|access-date=2020-08-13}}</ref> ကောံဓရီုဇၞော်ဂှ် ကၠောန်ဗဒှ် ပွိုင်ၜါတ္ၚဲ ဇာန်နဝါရဳ ၁၃-၁၄၊ ၂၀၁၈၊ ပ္ဍဲလွဳမာန်သာသနာ ၂၅၀၀၊ ဍုင်မတ်မလီု။ နကဵုဗော်ပရေင်ဍုင်ကွာန်ၜါဂှ် ပ္တိတ်လလောင်တြး ဒဒှ်ရ သွက်ဗော်မန် ဂွံဒှ်မွဲဂှ် ညးတအ် ချပ်ဒၟံင်ရ၊ ဟိုတ်ဂှ်ရ ကောံဓရီုဇၞော် ပရေင်ဍုင်ကွာန်မန်ဂှ် နကဵု ဂကောံပွိုင်ဍုင်တအ် ညံင်ဟွံဂွံတိုန်စိုပ်ဂှ် နူကဵုဗဟဵု ညးအုပ်ကာနာနာ ပလံင်ဗစိုပ် ဇၟာပ်ပွိုင်ဍုင်ရ။<ref>{{cite web |url=https://www.facebook.com/photo.php?fbid=556982264650544&set=pb.100010163255998.-2207520000..&type=3|title=မုက်လိက်ဝှုက်ၜောက် တၠဂုန်ချေတ်|publisher=Open Publishing |date=09 January 2018 |website=Facebook, Talagoon Chit|access-date=2020-08-13}}</ref> နကဵုဂကောံမှာဇန် ဂကောံသၟတ်နာနာ ရိုဟ်လၟိဟ်ဟွံမာန် ထံက်ဂလာန် လတူကောံဓရီုဇၞော် ပရေင်ဍုင်ကွာန်မန်ဂှ်ရ။ ကောံဓရီုဇၞော်ဂှ် မၞိဟ်တိုန်စိုပ် သီုဖအိုတ် (၈၀၀)ပြင်င်တုဲ ညးဍုင်ကွာန်၊ သၟာပရေင်ဍုင်ကွာန်တအ် ဗွဲမဂၠိုင်ဂၠေင် သီုကဵု ညးတာလျိုင်ဒေသ နူကဵု ဗော်ပရေင်ဍုင်ကွာန်ၜါလပါ်တအ်လေဝ် တိုန်စိုပ်ကီုရ။ နကဵု ကောံဓရီုဇၞော်ဂှ် ဖျေဟ်သ္ဂုတ်သွာတ် ၜါတင်၊ (၁) ဗော်မပစၞးဂကူမန် ဂွံမံက်တိုန်ဂှ် ဆက်တုဲ ဒးဗမံက်အာရုပ်ရဴ၊ (၂) ဂကောံဒြဟတ်ပရေင်ဍုင်ကွာန်ဂကူ (ဝါ) ဂကောံပၠတရဴဂကူမန်ဝွံ သၟာပရေင်ဍုင်ကွာန်၊ သင်၊ ညးဍုင်ကွာန်တအ် ပံင်ကောံတုဲ သွက်ဂွံကၠောန်ၜိုတ်ပၠတရဴအာ ပရေင်ဍုင်ကွာန်မန်၊ ပရေင်ပညာ၊ ပရေင်ပိုန်ဒြပ်၊ ပရေင်မၞိဟ်နာနာ သွက်အလုံဂကူ။ သွက်ဂွံ ဗၟံက်ရုပ်ရဴကမၠောန်ဂှ် ပံက်လဝ်ကမ္မယှေန်မွဲ သွက်ဂွံချူသၞောတ်ဝ် ကေုာံ ဒက်ပ္တန်အာ ဗော်သ္ဎစၞးဂကူမန် ပ္ဍဲကဵု ပွိုင် (၆) ဂိတု။ ဂကောံဗမံက်ရုပ်ရဴ ဗော်မပစၞးဂကူမန်ဂှ် ဒက်ပ္တန်လဝ် နကဵု ကမ္မတဳ ၂၁ တၠ၊ သွက်ဂွံကဵုကသပ် ကုဂကောံဗမံက်ရုပ်ရဴဗော်မပစၞးဂကူမန်ဂှ် ဒက်ပ္တန်လေဝ် ဂကောံကောပ်ကာဲ နကဵုမၞိဟ် (၁၉) တၠ။<ref>{{cite web |url=https://www.facebook.com/photo.php?fbid=559555794393191&set=pb.100010163255998.-2207520000..&type=3|title=လိက်လလောင်တြး ကောံဓရီုဇၞော် ပရေင်ဍုင်ကွာန်မန်၊ လွဳမာန်သာသၞာ ၂၅၀၀၊ ဍုင်မတ်မလီု၊ တွဵုရးဍုင်မန်|publisher=Open Publishing |date=14 January 2018 |website=Facebook, Talagoon Chit|access-date=2020-08-13}}</ref> 

<ref>{{cite web |url=https://www.facebook.com/photo.php?fbid=625448597803910&set=pb.100010163255998.-2207520000..&type=3|title=လိက်လလောင်တြး ကောံဓရီုဇၞော် ပရေင်ဍုင်ကွာန်မန် (အလန်ဒုတိယ)|publisher=Open Publishing |date=16 May 2018 |website=Facebook, Talagoon Chit|access-date=2020-08-13}}</ref> 

သွက်ဂွံဒှ် အရီုအဗင် ကုဂကောံပညဳပညပ်တအ်တုဲ 
<ref>{{cite news |last=လၞင် |first=တၟအ် |date=2017-09-11 |title=နူဘဝၜါဗော် ယဝ်ရဒှ်အာ ပိဗော်မ္ဂး|url=http://mon.monnews.org/2017/09/11/နူဘဝၜါဗော်-ယဝ်ရဒှ်အာပိဗ/|work=Mon News Agency-MNA |location=ဍုင်မန် |archiveurl= |archivedate= |access-date=09-08-2020}}</ref>

==ညးတာလျိုင်ဂမၠိုင် ၂၀၁၉==
===ကေင်ကာဗဟဵု===
# နိုင်တင်အောင်၊ ဇြပ်ဗု၊ ဥက္ကဌ
# ဒေါက်တာနိုင်လှအောင်၊ ကျာ်မြဟ်၊ ဒုဥက္ကဌ (၁)
# နိုင်ငွေသိန်း (ဇၞူမန်)၊ မတ်မလီု၊ ဒုဥက္ကဌ (၂)
# နိုင်ချမ်းတွဲ (ဆာန်တိ)၊ ရေဝ်၊ ဒုဥက္ကဌ (၃)
# ဒေါက်တာနိုင်နွယ်စိုး၊ မတ်မလီု၊ ညးအုပ််ကာနာနာ 
# နိုင်လယိတမ (လျးတၟး)၊ ဇြပ်ဗု၊ ဖက်ဆော ညးအုပ်ကာ(၁)
# နိုင်စံတင်၊ ကျာ်မြဟ်၊ ဖက်ဆော ညးအုပ်ကာ(၂)
# နိုင်စိုးမြင့်၊ မတ်မလီု၊ ဖက်ဆော ညးအုပ်ကာ (၃)
# နိုင်သန်းရွှေ၊ ဇြပ်ဗု၊ ဖက်ဆော ညးအုပ်ကာ (၄)
# ဒေါက်တာမင်းကြည်ဝင်း၊ မုဟ်ဍုင်၊ ဖက်ဆောညးအုပ်ကာ(၅)
# နိုင်မောင်မောင်၊ ပံင်၊ 
# နိုင်ရဲဇော်၊ ကျာ်မြဟ်၊ 
# နိုင်ချစ်ဦး၊ ဘာအင်
# ဒေါက်တာခင်မောင်ရင်၊ ခၟိုင်၊
# ဒေါက်တာအောင်နိုင်ဦး၊ ခၟိုင်၊
# နိုင်ကျန်ရစ်၊ မတ်မလီု၊
# နိုင်စံလှိုင် (မဇလတ်)၊ မတ်မလီု၊
# ဒေါက်တာမင်းစိုးလင်း၊ မတ်မလီု၊
# နိုင်မြင့်လွင် (တလညး)၊ မတ်မလီု၊
# မိဌေးလှ (ထဝ်ညာဏ်)၊ မတ်မလီု၊
# မိငွေလေး၊ မတ်မလီု၊
# မိလဝဳဟန်၊ ရေဝ်၊
# မင်းအောင်မွန်၊ ရေဝ်၊

===ဂကောံကေင်ကာဗဟဵု===
# ဒေါက်ဗညားအောင်မိုး၊ လှာဒကှ်၊
# နာဲဆာန်နန်၊ ကျာ်မြဟ်၊
# နိုင်အောင်၊ ကျာ်မြဟ်၊
# မိစန္ဒာနန်၊ ကျာ်မြဟ်၊
# နိုင်ခင်မောင်မြင့်၊ တၞင်သဳ၊
# နိုင်မင်းနိုင်၊ တၞင်သဳ၊
# နိုင်ထွန်းဖေ၊ ဘာအင်၊
# နိုင်စစ်ဦ (ရာဇာ)၊ ဘာအင်၊
# မင်းဝဏ္ဏကြီး၊ မုဟ်ဍုင်၊
# နိုင်မြင့်လွင် (မာန်ဂကူ)၊ မုဟ်ဍုင်၊
# နိုင်ဘိုးမြင့် (ဗညာဆာန်)၊ မုဟ်ဍုင်၊
# မင်းစိုးဝင် (မန်ရာဇာ)၊ မုဟ်ဍုင်၊
# နိုင်အေးမောင်၊ မုဟ်ဍုင်၊
# မိနွယ်နွယ်လင်း၊ လ္ဂုင်၊
# နိုင်တင့်ဆွေ၊ လ္ဂုင်၊
# မင်းဇေယျာဦး၊ လ္ဂုင်၊
# နိုင်ဗညာစန်း၊ လ္ဂုင်၊
# နိုင်အောင်လင်း၊ လ္ဂုင်၊
# မိမြင့်မြင့်ဝေ၊ လ္ဂုင်၊
# နိုင်ကျော်ဝင်း၊ လ္ဂုင်၊
# နိုင်နိုင်ဦး (တၠဆာန်)၊ ဇြပ်ဗု၊
# နိုင်စိန်မြမောင်၊ ဇြပ်ဗု၊
# နာဲဃောသိုက်၊ ဇြပ်ဗု၊
# နိုင်ခင်အောင်၊ ဇြပ်ဗု၊
# နိုင်မျိုးတင့်လွင် (သားကြီး)၊ ကအ်ကြိက်၊
# နိုင်တင့်လွင်၊ ခၟိုင်၊
# နိုင်ချမ်းမြင့်၊ ပံင်၊
# မိကျဲကျဲညီ၊ ပံင်၊
# နိုင်ထောရွတ်၊ ပံင်၊
# နိုင်လှခိုင်၊ ပံင်၊
# နိုင်မောင်ညွန့် (သိုက်ဆီ)၊ မတ်မလီု၊
# နိုင်ပန်းအောင်၊ မတ်မလီု၊
# နိုင်အောင်မောင်း၊ မတ်မလီု၊
# မိစုမွန်၊ မတ်မလီု၊ 
# နိုင်လဝဳအောင်၊ ရေဝ်၊
# နိုင်ခင်စိုး၊ ရေဝ်၊
# နိုင်အောင်ရှိန်၊ ရေဝ်၊
# နိုင်အောင်ဘ (အံက်သာ)၊ ရေဝ်၊

===ကမ္မတဳဗဟဵု===
# နိုင်ဝင်မြင့်၊ ကအ်ကြိက်၊ ဗဟိုကော်မတီဝင်
# နာဲပါလေး၊ ကအ်ကြိက်၊
# နိုင်ရင်ထွန်း (ရတ်ထဝ်)၊ ကအ်ကြိက်၊
# နိုင်ရင်ထွေး၊ ကအ်ကြိက်၊
# နိုင်ငွေဝင်း၊ ကအ်ကြိက်၊
# နိုင်အောင်ကြိုင်၊ ကျာ်ထဝ်၊
# မိကျဲလိုင်မန်၊ ကျာ်မြဟ်၊
# နိုင်ခင်မောင်ဆင့်၊ ကျာ်မြဟ်၊
# နိုင်ထွန်းသောင်း၊ ကျာ်မြဟ်၊
# နိုင်လှတင်၊ ကျာ်မြဟ်၊
# နိုင်အောက်၊ ကျာ်မြဟ်၊
# နိုင်အောင်မြင့်၊ ကျာ်မြဟ်၊
# နိုင်ချမ်းလွန်၊ တၞင်သဳ၊
# နိုင်ဖေတင်၊ တၞင််သဳ၊
# နိုင်မောင်မြင့်၊ တၞင်သဳ၊
# နိုင်အောင်မျိုးခိုင်၊ တၞင်သဳ၊
# နိုင်စိုးသိမ်း၊ ဗဂေါ၊
# နိုင်ချစ်သိန်း၊ ဘာအင်၊
# နိုင်အောင်မြင့် (သြဃ)၊ ဘာအင်၊
# မင်းထွန်းမြင့်(ရိုဟ်ကၞက်)၊ မုဟ်ဍုင်၊
# မိစန္ဒာမန်၊ မုဟ်ဍုင်၊
# မိလှလှရီ၊ မုဟ်ဍုင်၊
# မိသဇင်ထွေး၊ မုဟ်ဍုင်၊
# နိုင်(အမ်သဝ်)၊ မုဟ်ဍုင်၊
# နိုင်ကင်းမွန်၊ မုဟ်ဍုင်၊
# နိုင်ခင်ဖေ (ကြက်လောန်)၊ မုဟ်ဍုင်၊
# နိုင်စံထူး (အိန်ထဝ်)၊ မုဟ်ဍုင်၊
# နိုင်တင်ဦး (ဆာန်လၟိုန်)၊ မုဟ်ဍုင်၊
# နိုင်တူး၊ မုဟ်ဍုင်၊
# နိုင်ထွန်းမင်းအောင် (ဇြဝ်ရီု)၊ မုဟ်ဍုင်၊
# နိုင်လှမောင်၊ မုဟ်ဍုင်၊
# နိုင်ဝမ်း (နာဲဝါန်)၊ မုဟ်ဍုင်၊
# နိုင်သက်စံ (သဇိုင်မန်)၊ မုဟ်ဍုင်၊
# နိုင်ရွှေဌေး၊ မုဟ်ဍုင်၊
# မင်းဗညားဦး၊ လ္ဂုင်၊
# နိုင်လှမောင်၊ လ္ဂုင်၊
# နာဲသဳဟအိန်၊ ဇြပ်ဗု၊
# နိုင်ဍေတ်)၊ ဇြပ်ဗု၊
# မိစုသက်အေး၊ ဇြပ်ဗု၊
# မိပန်းအိဖြူ၊ ဇြပ်ဗု၊
# မိချောစုလတ်၊ ဇြပ်ဗု၊
# နိုင်စံနီ၊ ဇြပ်ဗု၊
# နိုင်တင်အောင်၊ ဇြပ်ဗု၊
# နိုင်ထွန်မင်းဦး၊ ဇြပ်ဗု၊
# နိုင်ဗညားအိန်၊ ဇြပ်ဗု၊
# နိုင်မင်းမင်းလတ်၊ ဇြပ်ဗု၊
# နိုင်ရန်လင်းအောင်၊ ဇြပ်ဗု၊
# နိုင်ဉာဏ်ထိန်၊ ဇြပ်ဗု၊
# နိုင်ကျော်သူရ၊ ဇြပ်ဗု၊
# နိုင်အောင်နိုင်ထူး၊ ဇြပ်ဗု၊
# နိုင်ကြည်စိုး (သဳဟ) ဇြပ်ဗု၊
# မင်းတင့်လွင်မိုး၊ ခၟိုင်၊
# နိုင်ကိုကြီး၊ ခၟိုင်၊
# နိုင်စိန်ကျင်၊ ခၟိုင်၊
# နိုင်ရန်နိုင်၊ ခၟိုင်၊
# နိုင်အောင်သိန်း၊ ခၟိုင်၊
# နာဲဒေံ၊ ပံင်၊
# မွန်စိန်အောင် (ဟံသာဝဏ်)၊ ပံင်၊
# နိုင်စိုးနိုင်၊ ပံင်၊
# နိုင်ဗိုလ်ဝင်း၊ ပံင်၊
# နိုင်သက်ထွန်း၊ ပံင်၊
# နိုင်မောင်အေး၊ ပံင်၊
# ဗညာဂုဏ်၊ မတ်မလီု၊
# မင်းစိုးခိုင် (အာမ်ဆာန်မန်)၊ မတ်မလီု၊
# မိသိုက္ခမာ၊ မတ်မလီု၊
# နိုင်စိုးသန် (နာဲဟို)၊ မတ်မလီု၊
# နိုင်မင်းမင်းနွယ်၊ မတ်မလီု၊
# နိုင်အကရိုင် (နာဲကြာန်)၊ မတ်မလီု၊
# နိုင်သောင်းရှိန်၊ မတ်မလီု၊
# နိုင်အောင်မြိုင်၊ မတ်မလီု၊
# နာဲတိက္ခ၊ ရေဝ်၊
# နာဲအံင်လွဳမန်၊ ရေဝ်၊
# နာဲဝေ၊ ရေဝ်၊
# နာဲကြက်လွဳ၊ ရေဝ်၊
# မိဨကြက်မန်၊ ရေဝ်၊
# နိုင်တင်မြ (တၠလွဳ)၊ ရေဝ်၊
# နိုင်ရဲမွန်၊ ရေဝ်၊
# နိုင်ဇော်ခင် (သဟာန်)၊ ရေဝ်၊
# နိုင်ချမ်းတုံ (ဆာန်ဍုင်) လှာဒကှ်၊

===ကမ္မတဳဗဟဵု အရန်===
# မင်းပြည့်ဖြိုးဦး၊ မုဟ်ဍုင်၊ အရံဗဟိုကော်မတီဝင်
# မိလေးမွန်၊ မုဟ်ဍုင်၊ 
# နိုင်ဆန်းသစ်၊ 
# နိုင်မျိုးမင်းသိန်း
# နိုင်ဝင်းထွန်း
# နိုင်ငွေသိန်း

==နိဿဲ==
{{reflist|2}}
