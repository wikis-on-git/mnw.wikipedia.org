'''ဗော်ညဳသၟဟ်မန်''' ({{Lang-en|Mon Unity Party}})ဂှ် ဒှ်ဗော်ပရေင်ဍုင်ကွာန် ဂကူမန် မဒုင်ရုဲမာဲ ပ္ဍဲကၟိန်ဍုင်ဗၟာမွဲရ။ ဗော်ညဳသၟဟ်မန် ဂှ် ဒှ်ဗော်မပံင်ပကောံလဝ် နကဵုဗော်ပရေင်ဍုင်ကွာန်ၜါဗော်၊ ဗော်ကောန်ဂကူမန် ကေုာံ ဗော်ဒဳမဵုကရေဇြဳအလုံဒေသရးမန် ကေုာံ သၟာပရေင်ဍုင်ကွာန်မန်နာနာတုဲ ဒက်ပ္တန်လဝ် နူကဵု ဂိတုနဝ်ဝေမ်ပါ ၂၅၊ သၞာံ ၂၀၁၈ ရ။ ဂၠံင်တရဴပရေင်ဍုင်ကွာန် အဓိက ဗော်ညဳသၟဟ်ဂကူမန်ဂှ် ညံင်ဂွံဒက်ပတန် ပရေင်ၜိုဟ်လလံ ကၟိန်ဍုင်တုဲ ညံင်ဂွံဒက်ပတန် သၞောဝ်ဖေဝ်ဒရေဝ် မနွံကဵု အခေါင်တုပ်သၟဟ် အကြာကောန်ဂကူဂမၠိုင် ပ္ဍဲကၟိန်ဍုင်ဗၟာရ။ ပါဲနူဂှ်တုဲ ဇၟာပ်ကောန်ဂကူ မပတဴ ပ္ဍဲကၟိန်ဍုင်ဗၟာတအ်ဂှ် ညံင်ဂကူညးတအ် ဟွံဂွံကၠေအ်ကၠက်အာတုဲ ပ္ဍဲကဵုသၞောတ်ဒဳမဝ်ကရေသဳရ။ 

ဗော်ညဳသၟဟ်မန် ဝွံ ဟိုတ်နူ မပံင်ပကောံလဝ် ဗော်ပရေင်ဍုင်ကွာန်မန်ဂမၠိုင် ကေုာံ သၟာပရေင်ဍုင်ကွာန်မန်ဂမၠိုင်တုဲ မဒက်ပ္တန်လဝ်ဂှ်ရ ဗော်ပရေင်ဍုင်ကွာန် မနွံဗဟဵု အပ္ဍဲတွဵုရးဍုင်မန်မ္ဂး ဒှ်ဗော်ပရေင်ဍုင်ကွာန် ဒြဟတ်ဇၞော်အိုတ်မွဲ၊ ဒှ်ဗော်မရေင်တၠုင်ကၠောန် သွက်တွဵုရးဍုင်မန် ဂွံဇၞော်မောဝ်ရ။ ပါဲနူ ပ္ဍဲတွဵုရးဍုင်မန်တုဲ ဒတန်ဒၞာဲဂကူမန် မပဒတဴ မပ္တံကဵု တွဵုရးဍုင်ကရေင် ရးတၞင်သဳတအ်လေဝ် လုပ်ပြိုင်ရုဲမာဲကီုရ။ 

==ဝင်==
ဝင် ဗော်ညဳသၟဟ်မန် ဂှ် ဆက်စပ်ဒၟံင် ကုပရေင်ဍုင်ကွာန် ပ္ဍဲကၟိန်ဍုင်ဗၟာ ကြဴနူ သၞာံ ၂၀၀၈ (ဝါ) ကြဴနူ သၞောဝ်ဥပဒေသဇိုင် ကၟိန်ဍုင်ဗၟာ မပဒတန် ပ္ဍဲသၞာံ ၂၀၀၈ ဂှ်ရ။ ကၟိန်ဍုင်ဗၟာဂှ် နူစ သၞာံ ၁၉၈၈ ပရေင်ကလိုက်ကမဵု ၈၈၈၈ ကတဵုဒှ်တုဲ နကဵုဒပ်ပၞာန် သီကေတ်အဝဵုဍုင်တုဲ ဒက်ပ္တန်ကံင်သဳကလေင်ဒက်ပတန် ၜိုဟ်လလံဍုင် (State Law and Order Restoration Council - SLORC)ရ။<ref>{{cite book|last=Reid|first=Robert|author2=Grosberg, Michael|title=Myanmar (Burma)|publisher=Lonely Planet|year=2005|pages=35|isbn=978-1-74059-695-4}}</ref> ပ္ဍဲဂိတုသေတ်တေန်ပါ သၞာံ ၁၉၈၈ ဂှ်ရ နကဵုအလဵုအသဳပၞာန်ဂှ် လလောင်တြး တင်ရန်တၟအ် သွက်ဍုင် ပန်တင် 
(၁) သွက်ဂွံ ထိင်ဒဝ် ပရေင်ၜိုဟ်လလံဍုင်၊ 
(၂)  သွက်ဂွံ ဖန်ဗဒှ် ပရေင်အပြံင်အလှာဲ ကုအလဵုအသဳတၟိ၊
(၃) သွက်ဂွံ ရေင်တၠုင်ကမၠောန် ညးဍုင်ကွာန််၊
(၄) သွက်ဂွံ ကၠောန်ဗဒှ် သဘင်ရုဲမာဲ နကဵုဗော်နာနာ<ref name=as>{{cite journal|last=Guyot|first=James F|year=1991|title=Myanmar in 1990: The unconsummated election|journal=Asian Survey|publisher=University of California Press|volume=31|issue=2|pages=205–211|jstor=2644932|doi=10.2307/2644932}}</ref> တုဲပၠန် သီုကဵုလဝ် ဂတိပါင် ဒဒှ်ရ နကဵုဒပ်ပၞာန် ဟွံဆက်ထိင်လဝ် အဝဵုဍုင် အခိင်ဗွဲမလအ်ရောင်ကီုရ။<ref name=as/> သၞာံ ၁၉၈၉ ဂိတုမေဂှ် နကဵုအလဵုအသဳပၞာန် ကလေင်ပံက် ဘာတက္ကသိုလ်တုဲ သီုလလောင်တြးလဝ် သၞာံ ၁၉၉၀ ဂိတုမေ မ္ဂး ကၠောန်ဗဒှ် သဘင်မာဲရောင်တုဲ ကဵုအခေါင်ဒက်ဗော် ပရေင်ဍုင်ကွာန်ရ။<ref>{{cite book|last=Ling|first=Bettina|title=Aung San Suu Kyi: standing up for democracy in Burma|url=https://archive.org/details/aungsansuukyista00ling|url-access=registration|publisher=Feminist Press|year=1999|page=63 [https://archive.org/details/aungsansuukyista00ling/page/62 62]|isbn=978-1-55861-196-2}}</ref> သဘင်မာဲဂှ် ဖျေဟ်လဝ်တ္ၚဲ ပ္ဍဲဂိတုမေ ၂၇ သၞာံ ၁၉၉၀ ရ။ ဟိုတ်မဂွံရုဲစှ် ပ္ဍဲစၟတ်တ္ၚဲ ၂၇ ဂှ် ဟိုတ်နူပတှ်ေကေတ် ၂+၇ = ၉၊ တုဲပၠန် သတ္တဟမရနုက်ကဵုပန် ပ္ဍဲဂိတု မေ (၅) (၄+၅=၉) နကဵုအခိုက်ဗၟာမ္ဂး ဂၞန် (၉) ဂှ် ဒှ်ဂၞန်အံင်ဇၞးရ။<ref>{{cite book|last=Perry|first=Peter John|title=Myanmar (Burma) since 1962: the failure of development|publisher=Ashgate Publishing, Ltd|year=2007|pages=43|isbn=978-0-7546-4534-4}}</ref> 

သဘင်မာဲ ၁၉၉၀ ဂှ် သွက်ဂွံရုဲစှ် မၞိဟ်စၞးအမာတ် ဂွံဓဇက်သၞောဝ်သဇိုင် လဒက်ပတန် ကၟိန်ဍုင်ရ။ သီုဖအိုတ်ဂှ် ဒၞာဲခုင်အမာတ် နွံ ၄၉၂ ဒၞာဲရ။ ဗော်ပရေင်ဍုင်ကွာန် ကေုာံ ဗော်ကောန်ဍုင်အရေင်သီုဖအိုတ် လုပ်ပြိုင် ၉၃ ဗော်၊ မၞိဟ်အလံင်အမာတ် ၂၂၉၇ တၠဂှ်<ref name=eur>{{cite book|last=Eur|title=Far East and Australasia 2003|publisher=Routledge|year=2002|pages=863|isbn=978-1-85743-133-9}}</ref> ဂကောံဒဳမဝ်ကရေသဳကောန်ဂကူမန် (Mon National Democratic Front) ဂှ် ဒှ်ဗော်ပရေင်ဍုင်ကွာန်မန် မလုပ်ဒုင်ရုဲမာဲ သီုဖအိုတ် ဂွံဇၞးကေတ် (၅) ဒၞာဲ၊ ဗော်အေန်အေဝ်ဒဳ (National League for Democracy) ဂွံဇၞးကေတ် ၃၉၂ ဒၞာဲ၊ ဗော်ညဳသၟဟ်ကောန်ဂကူဂမၠိုင် (National Unity Party) မဒှ်ဗော် မၞိဟ်စၞးအလဵုအသဳ ဦးနေဝင်း တြေံဂှ် ကလိဂွံဇမၞး ၁၀ ဒၞာဲ၊ ဗော်သေံဇၞော် ကလိဂွံ ၂၃ ဒၞာဲတုဲ သၟေဟ်တအ် ဗော်ကောန်ဍုင်အရင်ဂမၠိုင် ကလိဂွံလဝ်ရ။<ref name=eur>{{cite book|last=Eur|title=Far East and Australasia 2003| publisher=Routledge |year=2002 |pages=863 |isbn=978-1-85743-133-9}}</ref> ဗွဲကိုပ်ကၠာ ၜိုန်ရ အလဵုအသဳပၞာန် မဟီုလဝ် ပအပ်ကဵု အဝဵုဍုင်ကီုလေဝ် ဗွဲကြဴညိ အလဵုအသဳပၞာန် တးပါဲထောအ် သွဟ်မာဲဂှ်တုဲ ညးမဇၞးမာဲလ္ၚဵုတအ်ဂှ် ဒးဒဴတိတ် နူဍုင်တုဲ ဒက်ပ္တန် အလဵုအသဳ စိုပ်ဌာန်ဇမ္ၚောဲရ။<ref>To stand and be counted: the suppression of Burma's members of Parliament (Bangkok: All Burma Students' Democratic Front, Documentation and Research Centre, 1998)</ref><ref>{{cite book|last=Gravers|first=Mikael|title=Nationalism as political paranoia in Burma: an essay on the historical practice of power|publisher=Taylor & Francis|year=1999|edition=2|pages=69|isbn=978-0-7007-0981-6}}</ref> နကဵု ဗော်ပရေင်ဍုင်ကွာန်လ္ၚဵုတအ်ဂှ် အလဵုအသဳပၞာန်တအ် လလောင်တြးထောအ် ဗော်မ္ၚးသၞောဝ်ရ။ က္ဍိုပ်သကိုပ်ဂကူမန်တအ်လေဝ် ဒးဒုင်ရပ်စုတ်ထံင်ကီုရ။ ဆဗော်ဇၞော်ဇၞော် ဗီုကဵု ဗော်အေန်အေဝ်ဒဳ ကေုာံ ဗော်သေံဇၞော်တအ်ဂှ် စွံလဝ်အတိုင်ဂှ်ရ။ နကဵု ဂကောံဒဳမဝ်ကရေသဳကောန်ဂကူမန် မဒှ် ဗော်ပရေင်ဍုင်ကွာန် မပစၞးဂကူမန် မွဲဗော်ဓဝ်ဂှ် အလဵုအသဳပၞာန် ထ္ၜးဟိုတ် ဗော်ခိုင်ကၠိုတ်တုဲ ပလီုထောအ်ရ။ စနူဂှ်တုဲ သၟာပရေင်ဍုင်ကွာန်မန်တအ်ဂှ် ဒက်ပတန် ဂကောံဗတောန်လိက်ပတ်မန် ကေုာံ ယေန်သၞာင်ဗုဒ္ဓဘာသာ တုဲ ချဳဓရာင်ကၠုင် ပရေင်ကောန်ဂကူရ။

===သၞောဝ်ဥပဒေသဇိုင် ကၟိန်ဍုင် ၂၀၀၈===
သွက်ဂွံ ဓဇက်ချူ သၞောဝ်ဥပဒေသဇိုင် ကၟိန်ဍုင်ဂှ် နကဵုအလဵုအသဳပၞာန် အာဂတပၠတရဴတုဲ နူသၞာံ ၁၉၉၄ ဂှ် ကၠောန်ကၠုင် သဘင်သဳကၠဳကောန်ဂကူ (အမျိုးသားညီလာခံ)ရ။ စိုပ်သၞာံ ၁၉၉၅ ဂှ် ညးစၞး နူကဵု ဗော်အေန်အေဝ်ဒဳဂှ် ဒးဒုင်ထဍေင်ပ္တိတ် နူကဵု သဘင်သဳကၠဳကောန်ဂကူတုဲ ပ္ဍဲသဘင်သဳကၠဳကောန်ဂကူဂှ် ဆမၞိဟ်စၞး အလဵုအသဳပၞာန် မရုဲစှ်လဝ်တအ်ဟေင် တိုန်စိုပ်မာန်တုဲ ညးစၞး နူကဵု သၟာဒဳမဝ်ကရေသဳ ကေုာံ မၞိဟ်စၞး နူကဵု ကောန်ဍုင်အရင်ဇေတ်တ်ဂှ် ဟွံဂွံတိုန်စိုပ်လဝ်ရ။ ကြဴနူ မကၠောန်သဘင်သဳကၠဳ ပွိုင် ၁၄ သၞာံတုဲ ပ္ဍဲသၞာံ ၂၀၀၈ ဂှ် မူအပြောမ်တုဲဒှ်အာတုဲ ၂၀၀၈ ဂိတု မေ နူ (၁၀) စဵုကဵု (၂၄) ဂှ် ကၠောန်သဘင် ကောန်ဆန္ဒညးဍုင်ကွာန်တုဲ အတိုင်လဟီု တၠအဝဵုပၞာန်မ္ဂး ညးဍုင်ကွာန် ၉၃.၈၂% ထံက်ဂလာန် လတူ သၞောဝ်ဥပဒေသဇိုင် ကၟိန်ဍုင်ဗၟာဂှ်ရ။ ဥပဒေသဇိုင်ဂှ် သၞာံ ၂၀၁၀ ဂိတုမာတ်ဂှ် ပဒတန်ရ။<ref>{{cite news|url=http://www.timesonline.co.uk/tol/news/world/asia/article7054903.ece|title=Burma publishes new election laws|last=Parry|first=Richard Lloyd|date=9 March 2010|work=The Times |location=London}}</ref> နကဵုသၞောဝ်ဥပဒေသဇိုင်ဏအ်မ္ဂး ကၟိန်ဍုင်ဗၟာဂှ် ဒှ်ဍုင် မဒ္ဂေတ်သၞောတ်သမတ၊ နွံကဵု စၠတ်ထဝ်ၜါပြကာ၊ စၠတ်ထဝ်ကောန်ဂကူ ကဵု စၠတ်ထဝ်ညးဍုင်ကွာန်၊ စၠတ်ထဝ်ကောန်ဂကူဂှ် ဒုင်သဇိုင် ကုတွဵုရး ကေုာံ ရးဇမၞော်ဂမၠိုင်တုဲ မွဲမွဲရးမ္ဂး မၞိဟ်စၞး ၁၂ တၠ၊ သွက်စၠတ်ထဝ်ညးဍုင်ကွာန်ဂှ် ဒုင်သဇိုင် ကုလၟိဟ်မၞိဟ် (ဝါ) ပွိုင်ဍုင်ဂမၠိုင်တုဲ ရုဲစှ်ပတိုန် မၞိဟ်စၞးဂမၠိုင်ရ။ ပ္ဍဲကဵု တွဵုရး ကေုာံ ရးဇမၞော်တအ်ဂှ် နွံကဵု စၠတ်ထဝ်ရးရ။ ဇၟာပ်ပ်စၠတ်ထဝ်ဂှ် မၞိဟ်စၞး နူကဵု ဒပ်ပၞာန် ကေတ်လဝ်ဒၞာဲဒတုဲ ၂၅% ရ။<ref>၂၀၀၈ ဖွဲ့စည်းပုံ အခြေခံ ဥပဒေ အခန်း ၄ ပုဒ်မ ၇၄၊ ၁၀၉၊ ၁၄၁ </ref> 

===သဘင်မာဲ ၂၀၁၀===
သၞောဝ်သဇိုင်ကၟိန်ဍုင်ဗၟာ ပဒတန်တုဲ အတိုင်သၞောဝ်ဂှ် သွက်ဂွံဒက်ပ္တန် အလဵုအသဳညးဍုင်ကွာန်ဂးတုဲ ပ္ဍဲသၞာံ ၂၀၁၀ ဂိတုနဝ်ဝေမ်ပါ ၇ ဂှ် ကၠောန်သဘင်ရုဲမာဲရောင် လလောင်တြးလဝ်ရ။<ref>{{cite news |title = Myanmar junta sets election date of November 7 |url = http://www.cnn.com/2010/WORLD/asiapcf/08/13/myanmar.elections/index.html |work = [[CNN]] |date = 13 August 2010 |accessdate = 25 February 2019}}</ref> တုဲပၠန် ကဵုအခေါင် သွက်ဂွံဒက်ပ္တန် ဗော်ပရေင်ဍုင်ကွာန်ဂမၠိုင်ရ။ နကဵု ဗော်အေန်အေဝ်ဒဳ မဒှ်ဗော်ဒစဵုဒစး ဒြဟတ်ဇၞော်အိုတ်ဂှ် ဒစဵုဒစး သၞောဝ်သဇိုင် ၂၀၀၈ ကီု သီုကဵု သဘင်မာဲဏအ်ရ။<ref>{{cite news|url=http://news.bbc.co.uk/1/hi/world/asia-pacific/8592365.stm|title=Suu Kyi's NLD party to boycott Burma election|date=29 March 2010|publisher=BBC News}}</ref> ဟိုတ်နူဏအ်တုဲ ဗော်အေန်အေဝ်ဒဳလေဝ် ဒးဒုင်စၟတ်သမ္တီ ဗော်မ္ၚးသၞောဝ်ရ။<ref name="HT">{{cite web|title=National League for Democracy disbanded in Myanmar|url=http://www.haitinews.net/story/630891|publisher=Haiti News|date=4 May 2010|accessdate=11 November 2010|url-status=dead|archiveurl=https://web.archive.org/web/20110427155022/http://www.haitinews.net/story/630891|archivedate=27 April 2011}}</ref>

ပ္ဍဲကဵု ဗွိုင် သၟာပရေင်ဍုင်ကွာန်မန်ဂမၠိုင်၊ ဗွဲတၟေင် မၞိဟ်နူ ဂကောံဒဳမဝ်ကရေသဳကောန်ဂကူမန် တြေံ ကေုာံ ညးမဒေါအ်ဇူ နူကဵု ဗော်ဍုင်မန်တၟိတအ်ဂှ် ညံင်ရဴအေန်အေဝ်ဒဳကီု ဒစဵုဒစး သၞောဝ်သဇိုင် ၂၀၀၈ ကေုာံ သဘင်မာဲ ၂၀၁၀ ဂှ်ကီုရ။ 

သၟာပရေင်ကောန်ဂကူမန်ဂမၠိုင် ဗွဲတၟေင် ညးပေါင်မသၟိင်တၠဂမၠိုင် ကေုာံ သၟာပရေင်ဍုင်ကွာန်လ္ၚဵုတအ် ချပ်ရေင်သကအ် ယဝ်ရ မန်ဟွံဒုင်လုပ် သဘင်မာဲမ္ဂး မၞိဟ်စၞးဂကူမန် သွက်ဂွံဟီုဂး ချပ်ဂၞန် သွက်ဂကူမန် ဗွိုင်အပ္ဍဲသၞောဝ် ဟွံမဲရောင်။ ညာတ်ကေတ်တုဲ ဒက်ပ္တန်ပ္တိုန် ဗော်ဒဳမဵုကရေဇြဳ အလုံဒေသရးမန် (All Mon Region Democracy Party) ပ္ဍဲဂိတုဨပြဳ ၇၊ ၂၀၁၀ သွက်ဂွံ လုပ်ပြိုင် သဘင်မာဲ သၞာံ ၂၀၁၀ ရ။ နကဵု ဗော်ဒဳမဵုကရေဇြဳ အလုံဒေသရးမန် ဂှ် ဂွံဇၞးကေတ်မာဲ သီုဖအိုတ် ၁၆ ဒၞာဲ၊ ၃ ဒၞာဲသွက် စၠတ်ထဝ်ညးဍုင်ကွာန်၊ ၄ ဒၞာဲ သွက်စၠတ်ထဝ်ကောန်ဂကူ၊ တုဲ သွက်စၠတ်ထဝ် တွဵုရးဂှ် ကလိဂွံ ဇမၞး ၉ ဒၞာဲရ။

===သဘင်မာဲအကြာ သၞာံ ၂၀၁၁===
အလဵုအသဳပၞာန်ရာံ ဂွံဒှ်သၟိင် ကၟိန်ဍုင်ဗၟာတုဲ သၞာံ ၂၀၁၁ဂှ် ညးစၞးဗော်အေန်အေဝ်ဒဳ ကေုာံ အလဵုအသဳတအ် စဆဵုဂဗ သဳကၠဳကၠုင်ရေင်သကအ်သ္ၚိတ်တ်ရ။ စိုပ်ဂိတု အံက်တဝ်ပါဂှ် အလဵုအသဳတအ် ဗလးကဵု ကောန်ထံင် သၟာပရေင်ဍုင်ကွာန်ဗွဲမဂၠိုင်ရ။<ref>{{cite news|title=Burma frees dozens of political prisoners|url=https://www.bbc.co.uk/news/world-asia-pacific-15269259|accessdate=19 November 2011|newspaper=BBC News|date=12 October 2011|url-status=live|archiveurl=https://web.archive.org/web/20111118214652/http://www.bbc.co.uk/news/world-asia-pacific-15269259|archivedate=18 November 2011}}</ref><ref>{{cite news|title=Burma law to allow labour unions and strikes|url=https://www.bbc.co.uk/news/world-asia-pacific-15303968|accessdate=19 November 2011|newspaper=BBC News|date=14 October 2011|url-status=live|archiveurl=https://web.archive.org/web/20111118122129/http://www.bbc.co.uk/news/world-asia-pacific-15303968|archivedate=18 November 2011}}</ref> ကြဴနူ ဒဝ်အံင်သာန်သုကျဳ ကေုာံ ညးစၞးအလဵုအသဳကီု သီုကဵု တၠအဝဵုပၞာန်တြေံ ဂဥုပ်ဗိုလ်တာန်ယှိုယ် ဆဵုဂဗ သဳကၠဳရေင်သကအ်တုဲ စိုပ်ဂိတုနဝ်ဝေမ်ပါ ၁၈ ၂၀၁၁ ဂှ် ဗော်အေန်အေဝ်ဒဳဂှ် နဒဒှ် ဗော်အပ္ဍဲသၞောဝ်ဂှ် ဂွံကလေင်ဒုင် စၟတ်သမ္တီတုဲ သဘင်ရုဲမာဲအကြာ သွက်ဒၞာဲသမၠး ၄၈-ခုင် ပ္ဍဲစၠတ်ထဝ်ညးဍုင်ကွာန် ဂှ်လေဝ် နကဵု ဗော်အေန်အေဝ်ဒဳ ကေုာံ ဒဝ်အံင်သာန်သုကျဳ လုပ််ပြိုင်ရုဲရောင် တုပ်အာစိုတ် ရေင်သကအ်ရ။<ref>{{cite news|title=Suu Kyi's NLD democracy party to rejoin Burma politics|url=https://www.bbc.co.uk/news/world-asia-15787605|accessdate=19 November 2011|newspaper=BBC News|date=18 November 2011|url-status=live|archiveurl=https://web.archive.org/web/20111119002541/http://www.bbc.co.uk/news/world-asia-15787605|archivedate=19 November 2011}}</ref> ကြဴနူဂှ်ညိ ဒဝ်အံင်သာန်သုကျဳ ဓရီုကျာ နကဵုဖုန် ကုသမတအမေရိကာန် ဗာရံက် အဝ်ဗာမာ (Barack Obama) တုဲ ကလိဂွံ တင်လတုပ်စိုတ် ညးအုပ်ကာနာနာဍုင် ဟဳလာရဳ ကလိန်တောန် (Hillary Clinton) သွက်ဂွံကၠုင်ဝေင် ကၟိန်ဍုင်ဗၟာရ။ အရာဏအ်ဂှ် ပကဵု ညံင်ကၟိန်ဍုင်ဗၟာ ဂွံကြပ်ညောန် ကုရးပလိုတ်တုဲ ဂွံသ္ၚောဲတိတ် နူကဵု ကြုက်ရ။<ref>{{cite news|title=U.S. sees Burma reforms as strategic opening to support democracy|url=https://www.washingtonpost.com/world/national-security/us-sees-burma-reforms-as-strategic-opening-to-support-democracy/2011/11/18/gIQA22gwZN_story_1.html|accessdate=19 November 2011|newspaper=Washington Post|date=19 November 2011|first=Craig|last=Whitlock|url-status=live|archiveurl=https://web.archive.org/web/20130728020152/http://www.washingtonpost.com/world/national-security/us-sees-burma-reforms-as-strategic-opening-to-support-democracy/2011/11/18/gIQA22gwZN_story_1.html|archivedate=28 July 2013}}</ref> ဟဳလာရဳ ကလိန်တောန် ကၠုင်ဝေင်ဂှ် ပ္ဍဲနဝ်ဝေမ်ပါ ၃၀။<ref>{{cite news|title='Hopeful' Hillary Clinton starts Burma visit|url=https://www.bbc.co.uk/news/world-asia-15956664|publisher=BBC News|accessdate=1 December 2011|date=30 November 2011|url-status=live|archiveurl=https://web.archive.org/web/20111130174125/http://www.bbc.co.uk/news/world-asia-15956664|archivedate=30 November 2011}}</ref>ဒဝ်အံင်သာန်သုကျဳ ဂွံဒုင်ရုဲစှ် နဒဒှ် အမာတ်စၠတ်ထဝ်တုဲ နကဵု ဒုဥက္ကဌ သမဂ္ဂဥရဝ်ပ (အဳယူ) ဟီုဂလာန်ထိုင်သး စိုပ်ကဵု သဘင်မာဲမနွံကဵု ဓရ်ယာတုဲ နကဵုသမဂ္ဂဥရဝ်ပ သွက်ဂွံ ကလေင်သ္ၚေဝ်ဂၠေပ် လတူပဝ်လသဳကာဍုင်သအာင် စပ်ကဵု ကၟိန်ဍုင်ဗၟာရ။<ref>{{cite news|title=EU hails Myanmar moves, reviewing policy|url=https://www.reuters.com/article/2011/11/18/us-eu-myanmar-idUSTRE7AH1ER20111118|accessdate=19 November 2011|date=18 November 2011|work=Reuters|url-status=live|archiveurl=https://web.archive.org/web/20111118193126/http://www.reuters.com/article/2011/11/18/us-eu-myanmar-idUSTRE7AH1ER20111118|archivedate=18 November 2011}}</ref>စနူ ဒဝ်အံင်သာန်သုကျဳ လုပ်စိုပ်အာ ပ္ဍဲစၠတ်ထဝ်ညးဍုင်ကွာန်တုဲ ပရေင်ဍုင်ကွာန် ကၟိန်ဍုင်ဗၟာဂှ် ပြံင်လှာဲအာရ။ 

ဗော်ကောန်ဍုင်အရင်ဂမၠိုင် မပ္တံကဵု ဗော်သေံ (SNLD)တအ်လေဝ် ဟိုတ်နူဒစဵုဒစး သဘင်မာဲ ၂၀၁၀ တုဲ မဒးဒုင်ပလီုလဝ်ဗော်ဂှ် စိုပ်သၞာံ ၂၀၁၂ ဂှ် ကောန်ဗော်မဒးဒုင်ဒၟံင်ထံင်တအ် ဂွံတိတ်ဗၠးကၠုင်၊ တုဲပၠန် ဗော်ညးတအ်လေဝ် သွက်ဂွံဒုင်ရုဲမာဲဂှ် ဒုင်လျိုင်တုဲ ဗော်လေဝ် ကလေင်ကလိဂွံ နဒဒှ် ဗော်အပ္ဍဲသၞောဝ်ပၠန်ရ။<ref>{{cite web|title=Shan Nationalities League for Democracy|url=http://www.7daydaily.com/story/43676|website=7dailynews|accessdate=10 August 2015}}</ref>

==နိဿဲ==
{{reflist|2}}
