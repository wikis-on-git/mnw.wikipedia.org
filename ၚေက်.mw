ဇၟာပ်ပ်မၞိဟ် ပတွဵုနူကဵု အဝဲပထောံတှ် ဒးစ၊ ဒးသုၚ် စၞအာဟာရ ရ၊ စၞတအ်ဂှ် ဒးသ္ၚာဲစကဵုၚေက် ဒးကိတ်စကဵု ၚေက်ရ၊ ဟိုတ်ဂှ်ရ ၚေက်ဂှ် သွက်ပိုဲမၞိဟ်တအ် ကိစ္စဇၞော်တဴဒၟံၚ် ဗွဲမလောန်ရ၊ ပတွဵုနူ အဝဲကောန်တှ် ဂွံအယုက် ၆ ဂိတု ကိုပ်ကၠာအိုတ် ၚေက်ဍာ်တှ်ကၠုၚ် ဗွဲလတူၜါတၞုၚ် ဗွဲသၟဝ်ၜါတၞုၚ် သ္ဂောံဆဵုကေတ်ရ၊ လက်ကြဴဂှ် ဒဵုကဵုပေၚ်ၜါစှော်တၞုၚ် ကၠုတ်တိုန်ရ၊ ၚေက် ၂၀ တၞုၚ်ဂှ် ညးကော်ခဴစ ၚေက်ဍာ်တှ်ရ။<ref>ဗော်ဒုၚ်ကာလိခ်ပတ်ယေန်သၞာၚ်မန် (၁၉၈၆) လိခ်ဗွဟ်မန်တၟိ အုပ်စတုတ္ထ (အလန်-ပထမ) ဗော်ဒုၚ်ကာလိခ်ပတ်ယေန်သၞာၚ်မန်၊ ကွာန်ကံဗိန်။</ref>

ဂွံအယုက် ၆ သၞာံ ပြၚ်ကၠုၚ်တုဲမ္ဂး ၚေက်ဍာ်တှ်တအ်ဂှ် ပြဟ်အာအိုတ်တုဲ စၞးၚေက်တအ်ဂှ် ၚေက်တၟိကၠုတ်တိုန်ပၠန်ရ။ ၚေက်တၟိကၠုတ်တိုန်ကၠုၚ်ဂှ် ညးကော်စၚေက်ဇၞော်ရ၊ ၚေက်ဇၞော်သီုဖအိုတ်နွံ ၜါစှော်ဒစာံတၞုၚ်ရ။ ဂွံအယုက် နူစှ်ထပှ်သၞာံ ဒဵုကဵုစိုပ်ၜါစှော်မွဲသၞာံ ပ္ဍဲအကြာဂှ် ၚေက်အၚာပ်ကၠုတ်တိုန်ဗွဲလ္တူၜါတၞုၚ် ဗွဲသၟဝ်ၜါတၞုၚ် ၚေက်အၚာပ်ပန်တၞုၚ် ကဵုၚေက်ဇၞော် ၜါစှော်ဒစာံတၞုၚ် ပံၚ်မ္ဂး ဒှ်ၚေက် ပိစှော်ၜါတၞုၚ်ရ။  

== နိဿဲ  ==

[[ကဏ္ဍ:ပရေၚ်မၞိဟ်]]
