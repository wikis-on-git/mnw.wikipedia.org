{{Infobox royalty
|name=ပထမ ဗညာရာံ
|full name=Rama Razadarit
|religion=[[ထေရဝါဒဗုဒ္ဓဘာသာ]]
|place of burial=
|date of burial=
|death_place=[[Bago, Burma|ဗဂေါ]] (ဍုၚ်ဗဂေါါ)
|death_date=
|birth_place=[[Bago, Myanmar|ဗဂေါ]] (ဍုၚ်ဗဂေါါ)
|birth_date={{circa}} April 1393 
|mother=[[Mwei Thin|သုဓမ္မာ]]
|father=[[Razadarit]]
|house=Wareru
|issue-link=
|image=
|issue=[[Leik Munhtaw]]
|spouse=[[Yaza Dewi (Binnya Ran I)|Yaza Dewi]] [[Soe Min Wimala Dewi]]
|regent=|reg-type=|suc-type=အဆက်
|successor=[[ဝါရေဝ်ရောဝ်၊_သၟိၚ်|ဗညာဝါရောဝ်ရောဝ်]]
|predecessor=[[သၟိၚ်ဓမ္မရာဇာ|ဗညာဓမ္မရာဇာ]]
|succession=[[List of Burmese monarchs|ဨကရာဇ်ဟံသာဝတဳ]]
|coronation=
|reign=1424–1446
|caption=
|signature=
}}
[[သၟိၚ်ဓမ္မရာဇာ|ဓမ္မရာဇာ]]ဟွံမွဲတုဲ ဒေံသၟိၚ်ဂှ် ဒုၚ်ယၟု'''ဗညာရာံ''' ပသၟိၚ်ပကၚ်ရၚ်ကၟာၚ်ဍုၚ်ဟံသာဝတဳ ဖေက်ညးဂစိုတ်ကၠေံဇကုတုဲ သ္ပညးမဗျုကုန်ကိုတ်ရပ်ဒစုန်ဟိုတ်ဂှ်ဂွံဂၠိၚ်အာယုက်ရ။

== ရာဇဝင် ==
ဨကရာဇ်မန် ဇမၞးဒိုဟ်စှ်[[သၟိၚ်ဓမ္မစေတဳ]] စုတိစဴအာသွဝ် ဗညာရာံပသၟိၚ်ပကၚ်ရၚ်ဍၚ်ဟံသာဝတဳဆက်အာပၠန်ရ။ သၟိၚ်ဝွံမပကၚ်ရၚ်ဍုၚ်မၞုံကဵုစိုတ်မကြံမ္ၚိုဟ်ကြံကြသ္ကာတ်မြတ်လောန်ရ။ ကောန်သၟိၚ်စဴသၟိၚ်တံဂှ် ဟွံမွဲကဵုဒုဟ်ဖိုဟ် သ္ပစိုတ်ဒုဟ်တုဲ ဍဵုဍိုက်ရာန်သ္ကိုတ်ကၠေံဖအိုတ်ရ။ ဒၞာဲမထေက်ကဵုဂစိုတ်ဂှ် ဂစိုတ်ကၠေံတုဲဂွံဒှ်သၟိၚ်ရ။ သၟိၚ်မန်ဝွံ ဟွံမွဲကဵုဓဝ်သၟိၚ်စှ်ပြကာတုဲ ကောန်ဍုၚ်ကောန်ကွာန် က္တဵုဒှ်ဒဒိုက်ယဲ ကၠောဝ်ဗျုအိုတ်ရ။ ကောန်ဍုၚ်ကောန်ကွာန်ဂမၠိုၚ် မၞုံစိုတ်ဟွံမိပ်မြဟ် က္တဵုဒှ်ကၞုက်ကၞာဲဟီုဂရိုဟ်ဗျီပျုတ်သၟိၚ်ဂှ်အိုတ်ရ။ <ref>လိက်ဝၚ်ဨကရာဇ်မန်၁၆၄ ၁၆၆ </ref> 

နွံကာလမွဲ ဟွံသေၚ်ကဵုအခိၚ်ကာလ လဗိုဟ်မဳလံၚ်မဇၞော်ကဵုဇြဟတ်မက္တဵုဒှ်ရ။ ပ္ဍဲကာလဂှ် က္ဍိုၚ်ကျာ်စေတဳမံက်တဴ ဒတုံစှေ်စိုပ်တိ ကၞုၚ်နန်ပြာသာဒ်ကဝ်အာ စေတဳဘုတ်ဘာဇြပ် တာန်ဆံၚ်ဗွဲမဂၠိုၚ် ဒးလီုလာ်အာ၊ ဆုဒုန်ဇၞော်ဍောတ်တံ ဒေံါစှေ်ကၟိုၚ်အာဗွဲမဂၠိုၚ်တုဲ နိမိတ်ဇၞော်ပန်သာ် မက္တဵုဒှ်ပ္ဍဲဍုၚ်ရောၚ်။ ဍုၚ်ကွာနါဌာန်ရးဇၞးပိုတ်လေဝ် က္တဵုကၞုက်ကၞာဲ ကတဴကတာန်အိုတ်ရ။ ပ္ဍဲကာလဂှ် ညးဍုၚ်ညးရဂမၠိုၚ် ရဴဝွံ သ္ဂးအိုတ်ရ။ ယွံမၞးတံ သၟိၚ်တၠနာဲပိုဲဟွံမွဲကဵုဓဝ်တုဲ မက္တဵုဒှ်ဒဒိုက်ပိုဲလၟုဟ်ဝွံအိုတ်ရောၚ်။ နိမိတ်ပရေံက္တဵုဒှ်ပ္ဍဲဍုၚ်ပိုဲတုဲ မၞိဟ်ဒေဝတဴဗျိဆဴဂရိုဟ်သၟိၚ်အိုတ်ရ။သၟိၚ်သ္ဂောံမိၚ်ကေတ်နိမိတ် မက္တဵုဒှ်ပ္ဍဲဍုၚ်ဂှ်ကီု ကောန်ဍုၚ်ကောန်ကွာန်ဂမၠိုၚ် မဟီုဂရိုဟ်ဒုဟ်ဇကုဂှ်ကီု သ္ဂောံမိၚ်ကေတ်တုဲ ဖေက်ဂၟံက်လကိုတ်စိုတ်ဗွဲမလောန်။ ဗွဲကြဴဝွံ သၟိၚ်ဂွံဓဝ်သတိသံဝေဂတုဲ မၚ်မွဲဓဝ်သၟိၚ်စှ်ပြကာလဟိၚ်ဒၟံၚ် ပ္ဍဲသာသနာကျာ်ရ။ သ္ပကုသဵုကဵုဒါန်မၞုံကဵုဒ္ဂေတ်မပြဲ သၠးပွပ္ဍဲကဵုဍိက်သ္ကံတွဳဝါရ အမာတ်သ္ကိုပ်ပၞာန်ကောန်ဍုၚ်ကောန်ကွာန်ဂမၠိုၚ်ရ။ ရဲညးကမၠောန် ကောန်ဍုၚ်ကောန်ကွာန် ညံၚ်ပိုန်ဟာန်ဂွံဂၠိုၚ်ကဵုဒၞာဲဝါထံက်ပၚ် ညးဇၞော်ဇမၠိၚ်အာယုတ်ကဵုယၟုယမာစာသံက် သ္ပရှေ်သှေ်အဲပရဲယွံသွံ သၞေံသၞဴရဴဂဴတိုန်ရ။ ကလောန်ကာကုသဵုမပ္တံကဵုဘုတ်ဘာသ္ၚိကၠတ်တာန်ဆံၚ်စေတဳပဋိမာရုပ်ဗွဲမဂၠိုၚ် စဳရေၚ်ပြုပြေၚ်ခၞံဗဒှ်လဝ် ပ္ဍဲဍုၚ်ဟံသာဝတဳရ။ ပ္ဍဲဍုၚ်လ္ဂုၚ်၊ ဍုၚ်သြေၚ်၊ ဍုၚ်ဒလ၊ မုတ်တၟံ၊ ဍုၚ်မတ်မလီုတံဂှ် စေတဳဓါတ်ကျာ် ဘာဒၟံၚ်ဇံၚ်ဂတဵုဒှ်တံ စဳရေၚ်ခၞံလဝ်ဗွဝ်ကုသဵုတုဲ ဒုၚ်လဝ်ဒကာပစ္စယ်ပန် ပ္တန်လဝ်ဒါနကုသဵုဗွဲမဂၠိုၚ်ရောၚ်။

== စုတိစဴသွဝ် ==
ကျာ်စေတဳမံက်တဴ နူသၠုၚ်(၁၈၅)ဟတ်ဂှ် ဒက်ဇၞော်သၠုၚ်ပတိုန်(၄)ဟတ်ပၠန်တုဲ ကျာ်စေတဳဂှ် ဒှ်အာသၠုၚ်(၁၈၉)ဟတ်ရ။ ကၠောန်ခၞံက္ဍိုၚ်ထဝ်တၟိနကဵုထဝ်လျိုၚ်သၟိၚ်(၄၈)ပသာ ပရေၚ်လဝ်မတ် နကဵုရတ်ဒ္စိတ်သာ် မထေက်တန်ကဵုၚုဟ်မဂၠိုၚ်တုဲ ပ္ဍဲတ္ၚဲမပ္တိုန်က္ဍိုၚ်ကျာ်ဂှ် က္ညနိမန်နၚ်ခဳသၚ် အ္စာတၠမန်ဂမၠိုၚ်(၁၀၀၀)ဇကုတုဲ ကဵုဒါန်ဘောဇိုန်မပြဲ ဒါန်ပရိက္ခရာဒ္စာံ ဗွဲမတူရူဂတမုက်သၚ်ဂမၠိုၚ်ဟေၚ် သၟိၚ်ကဵုဂၞကျာ် ရပ်ကေတ်ဒဂေါၚ်ထဝ် စဝ်စရိုဟ်ဍာ်ပါ်ပရံကုသဵု ဇိုန်ကဵုသတ္တံညးဂမၠိုၚ်တုဲ ဒုၚ်လဝ်ဒကာပစ္စယ်ပန် စဵုကဵုလအိတ်အာယုတ်ရောၚ်။ သၟိၚ်မန်ဝွံ ကၠဟွံဒှ်သၟိၚ်ဏီ ဂွံအာယုတ်(၂၄)သၞာံ သ္ဂောံပသၟိၚ်ပကၚ်ရၚ် ဍုၚ်ဟံသာဝတဳ(၃၄)သၞာံတုဲ ဂွံအာယုတ်(၅၈)သၞာံဂှ် စုတိစဴအာသွဝ်ရောၚ်။

== နိဿဲ ==
<references/>
[[ကဏ္ဍ:ဨကရာဇ်ဗြဴ]]
[[ကဏ္ဍ:ဨကရာဇ်မန်]]
[[ကဏ္ဍ:တွဵုရးမန်]]
{{သၟိၚ်မန်ဂမၠိုၚ်}}
