'''နာဲသဳဟ''' (သၠးဂဗ္ဘ ၂၃ သေတ်တေမ်ပါ ၁၉၆၆) ဇာတိကွာန်ကအ်ဍောတ်ဝွံ ဒှ်အမာတ် စၠတ်ထဝ် ကောန်ဂကူ (ကၟိန်ဍုင်) နူသဘင်မာဲ ၂၀၁၅ စဵုကဵု ၂၀၂၀ နူဗော်ကောန်ဂကူမန်ရ။<ref name=hluttaw />

==ပထမ အဝဲ==
နာဲသဳဟဝွံ ကတဵုဒှ်မၞိဟ် ပ္ဍဲဂိတုသေတ်တေမ်ပါ ၂၃၊ ၁၉၆၆၊ ပ္ဍဲကွာန်ကအ်ဍောတ် မဒှ်ကောန် နာဲစိန်မောင်၊ မိကျာင် (ကြိုင်)ရ။ အခိင်ကာလ မမံင်ဂှ် တန်စတုတ္ထဂှ် တိုန်လဝ် ဘာဍုင်မတ်မလီု အရာပ်က္ၜင်ထဝ်၊ တန်ပဉ္စမဂှ် ဍုင်မတ်မလီု ဘာအထက (၉)၊ ၆တန်ဂှ် ဘာတန်လဒေါဝ် ကွာန်ကအ်ဍောတ်၊ ၇ ကဵု ၈ တန်ဂှ် တိုန်လဝ် ဘာအထက (၄) ပွိုင်ဍုင်ဥက္ကလာပသၠုင်ကျာ (ဍုင်လ္ဂုင်)တုဲ ၉တန်ကဵု ၁၀တန်ဂှ် မံင်လဝ် ပ္ဍဲဘာဍုင်ရေဝ်ရ။ နူသၞာံပထမ စဵုကဵု သၞာံတတိယဂှ် တိုန်လဝ် တက္ကသိုလ်မတ်မလီု ဘာသာဝင်ရ။<ref name=hluttaw />

==ဘဝပၠန်ဂတး==
၁၉၈၈ ပရေင်ကလိုက်ကမဵု အလုံဍုင်မွဲကတဵုဒှ်တုဲ နာဲသဳဟ စိုပ်အာ တိပၠန်ဂတး ဇရေင်ဗော်ဍုင်မန်တၟိ ပွိုင် ၁၀ သၞာံ စဵုကဵု ၁၉၉၇ ရ။ <ref name=hluttaw />

==ကမၠောန် ရေင်တၠုင်ကွာန်==
နာဲသဳဟ တိတ်နူ ဗော်ဍုင်မန်တၟိတုဲ ပဒတဴ ပ္ဍဲကွာန်ပ္ၚရ။ ပ္ဍဲကွာန်ပ္ၚဂှ် နဒဒှ် ညးရေင်တၠုင်ဖိုလ်ဘာတန်သမၠုင်မွဲတၠဂှ် ဗိုင်လုပ်ကၠောန်ကၠုင်ဒၟံင်ရ။<ref name=hluttaw />

==ပရေင်ဍုင်ကွာန်==
ပ္ဍဲသဘင်မာဲ ၂၀၁၅ ဂှ် နာဲသဳဟ ဒုင်ရုဲမာဲ ပွိုင်ဆန္ဒမာဲစၟတ်(၇) ပွိုင်ဍုင်ရေဝ် သွက်စၠတ်ထဝ်ကောန်ဂကူ နူဗော်ကောန်ဂကူမန်တုဲ ဂွံဒှ်အမာတ်စၠတ်ထဝ်ရ။ <ref name=hluttaw />

==သ္ၚိကၟိန်==
နာဲသဳဟ ဒက်သ္ၚိကၟိန် ကုမိဆာန်မန်တုဲ ကလိဂွံ ကောန်မသုန်တၠ။ မိသဉ္ဇာမန်၊ မိညဳညဳမန်၊ မာံမြတ်သွေးမန်၊ မိဥမ္မာမန်၊ မာံသုဝဏ္ဏမန်။ နာဲသဳဟ ပဒတန် ပ္ဍဲကွာန်ပ္ၚ အရာပ်ဘာပလိုက် စၟတ် ၄၂၁ ရ။ <ref name=hluttaw>{{cite web |url=https://www.amyotha.hluttaw.mm/my/members/ဦးနိုင်သီဟ |title=ဦးနိုင်သီဟ |last= |first= |date= |website=ပြည်ထောင်စုသမ္မတမြန်မာနိုင်ငံတော် အမျိုးသားလွှတ်တော် |publisher=Open |access-date=12 July 2020 |quote=}}</ref>
==နိဿဲ==
