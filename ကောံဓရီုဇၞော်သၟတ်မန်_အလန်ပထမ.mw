ပ္ဍဲကာလ ကောံဓရီုဇၞော်သၟတ်မန် သၞာံ (၂၀၁၄) ဂိတုမေ ကၠောန်ဗဒှ်ကၠုၚ် ပ္ဍဲဘာလ္ဒောဝ်သာသနာ (၂၅၀၀) ဍုၚ်မတ်မလီုဂှ် ညးစၞးနူပွို်ၚ်ဍုၚ်နာနာ ဂကောံနာနာတအ် ပါလုပ်တိုန်စိုပ်သဳကၠဳ ပရေၚ်ဗီုပြၚ်သွက် သ္ဂောံဒက်ပခိုၚ်ပတိုန် ဌာန်ကောံသၟတ်မန်ကဵု ပရေၚ်ကမၠောန်ဌာန်ကောံသၟတ်ရ။

ကောံဓရီုဇၞော်တုဲဂှ် နကဵုသၟတ်တအ် ဖျေံအာတၚ်သ္ဂုတ်သွာတ် (၅) တၚ် စပ်ကဵုပရေၚ်ကမၠောန်ရ။ သ္ဂုတ်သွာတ် (၅) တၚ်ဟီုဂှ် –

* (၁) သၟတ်ကဵု ပရေၚ်ဍုၚ်ကွာန်ကောန်ဂကူ- 
** သၟတ်မန်တအ်ဝွံ ဒတူလိုၚ်အာ နကဵုဂၠံၚ်တရဴ ပရေၚ်ဍုၚ်ကွာန်ကောန်ဂကူတုဲ ရုန်ဂ္စာန်အာ ပရေၚ်ဗၠးၜးဂကူ ကေုာံ ကဆံၚ်တုပ်သၟဟ်ကောန်ဂကူ မွဲကရောံဗော်ပရေၚ်ဍုၚ်ကွာန်မန် ဗွဲမသၠးပွးရောၚ်။
* (၂) သၟတ်ကဵု ဂဥုဲၜူမာဲ-
** သၟတ်မန်တအ်ဝွံ ပံၚ်ပစပ်ကဵု ဗော်ပရေၚ်ဍုၚ်ကွာန်မန်၊ ဂကောံမှာဇန်နာနာ ကေုာံ အလဵုအသဳတွဵုရးတအ်တုဲ ဗတိုက်သရိုဟ်အာ ဂဥုဲၜူမာဲရောၚ်။

* (၃) သၟတ်ကဵု ပွဳပွူသဘာဝ
** ညးဍုၚ်ကွာန်တအ် ဟွံပါလုပ်မွဲသာ် ကမ္ပဏဳတအ်ကီု၊ အလဵုအသဳတအ်ကီု၊ ဗော်ပရေၚ်ဍုၚ်ကွာန်တအ်ကီု ပွမဓမံက်ရုပ်ရဴ ကိုန်စဳမာန်ဇၞော်ဇၞော် မဒှ်အန္တရာယ်ကဵု ညးဍုၚ်ကွာန် ကေုာံ ဇီုကပိုက်ပွဳပွူသဘာဝတအ်ဂှ် နကဵုသၟတ်တအ် ပံၚ်ဗ စပ်ကဵုညးဍုၚ်ကွာန်မန် ကေုာံ ဂကောံမှာဇန်မန်နာနာတအ်တုဲ ဗတိုက်သရိုဟ်အာရောၚ်။

* (၄) သၟတ်ကဵု လိက်ပတ်ယေန်သၞာၚ်
** ပွမချူဆာဲကၠာဲစၠောံဝၚ်မန် ဟွံမွဲကဵုဓဝ်ဍာံ၊ ပွမလံက်အရံၚ်ပလီုပလာ် ယေန်သၞာၚ်အခိုက်ကၞာမန်၊ ပွမကၟာတ်လဒဵု အခေါၚ်ဗ္တောန်လိက်ပတ်မန် ကေုာံ အခေါၚ်ပကတ်ပကေၚ် ဂဳတသုခုမမန်တအ်ဂှ် နကဵုသၟတ်မန်တအ် ပံၚ်ဗစပ်ကဵု ဂကောံလိက်ပတ်ယေန်သၞာၚ်မန်တုဲ ဗတိုက်သရိုဟ်အာရောၚ်။

* (၅) သၟတ်ကဵု ပရေၚ်ပညာ
** ပရေၚ်ပညာသၟတ်မန် မဒုၚ်သ္ဇိုၚ်ကဵု ကွတ်ပညာဂတာပ်ခေတ် သ္ဂောံသၠုၚ်တိုန်မာန်ဂှ် နကဵုဌာန်ကောံသၟတ်မန် ပံၚ်ဗ စပ်ကဵု ဂကောံနာနာတုဲ ဓမံက်အာရုပ်ရဴရောၚ် သာ်ဝွံ ဖျေံလဝ်နွံရ<ref>[http://mon.monnews.org/2019/12/20/%e1%80%92%e1%80%af%e1%81%9a%e1%80%ba%e1%80%9e%e1%80%b9%e1%80%87%e1%80%ad%e1%80%af%e1%81%9a%e1%80%ba%e1%80%80%e1%80%b5%e1%80%af-%e1%80%82%e1%80%80%e1%80%b1%e1%80%ac%e1%80%b6%e1%80%9e%e1%81%9f%e1%80%90/ http://mon.monnews.org/2019/12/20/]</ref>။

<br />

== နိဿဲဂမၠိုၚ် ==
