'''ဗဝိုင်ၜိုပ်''' (ဟင်္သာအဝိုင်း) ဂှ် ဒှ်ဗဝိုင် နူဒဒန်မတ္တမ မလုပ်စိုပ် ဍုင်မတ်မလီု ဒၞာဲဂၠံင်ပန်သွာင်ကိုပ်ကၠာအိုတ် မနွံကဵု ရုပ်ၜိုပ်ဂှ်ရ။ ဗဝိုင် မနွံကဵု ရုပ်ၜိုပ်တၟိဂှ် စပံက် ပ္ဍဲကဵု ၁၄ အဝ်ဂေတ် ၂၀၁၆ <ref name= Daily>{{cite web |url=https://www.facebook.com/plugins/post.php?href=https%3A%2F%2Fwww.facebook.com%2Fmawlamyinedaily%2Fposts%2F616264421876811&show_text=true&width=500|title=မော်လမြိုင်မြို့အဝင်က ရွှေဟင်္သာရုပ်ထု ဖွင့်လှစ်ခဲ့ပြီ|website=Mawlamyine Daily – Posts|access-date=2021-10-29}}</ref>

==ပရူရုပ်ၜိုပ်==
ပ္ဍဲသၞာံ ၂၀၁၅ အခိင်မပံက် [[ဒဒန်မတ္တမ|ဒဒန်သြင်လောန် မတ္တမ-မတ်မလီု]]ဂှ် ပ္ဍဲကဵုဒၞာဲ ဂၠံင်ပန်သွာင် အကြာဂၠံင်ဗိုလ်ဂျုပ် ကဵု ဂၠံင်မတ်မလီု မဒှ်ဒၞာဲ နူဒဒန်သြင်လောန် မတ္တမ-မတ်မလီု မလုပ်စိုပ် မတ်မလီုကိုပ်ကၠာအိုတ်ဂှ် ကၠောန်လဝ် ဗဝိုင်ၜိုပ်တုဲ ဗဝိုင်ၜိုပ်ဂှ် ကဵု ဒဒန်သြင်လောန် မတ္တမ-မတ်မလီုဂှ် ကၠောန်သဘင်ပံက်ခန်ကၞာတုပ်ပ်ရ။ ဗွဲကြဴဏအ် စၞးရုပ်ၜိုပ်ဂှ် သၠာဲစုတ်ထောအ် ရုပ်ဂအုပ်ရ။ ရုပ်ၜိုပ်ဂှ်လေဝ် ကၠေအ်ဒၟံင်တၟာလအ် ဗွဲကြဴ နူကဵု ပေါင်မသၟိင်မွဲ ဂွံတီကေတ် ဒဒှ်ရ ရုပ်ၜိုပ်တြေံဂှ် ညးတအ် အာဂိုင်စွံလဝ် ပ္ဍဲကဵု ဍုင်မတ်မလီု အရာပ်ဒဵုထဝ် (ရွှေတောင်ရပ်ကွက်) ဒၞာဲခရိုင်ကပေါတ်ဂကောံဇၞော်မောဝ်ပွိုင်ဍုင် (မြို့နယ်စည်ပင်သာယာရေး ပစ္စည်းသိုလှောင်ရုံ (မာလာဝင်း) ရ။ ကြဴနူ မဂွံတီကေတ် ပရူရုပ်ၜိုပ်ဂှ်တုဲ ညးမဒှ် ဝန်ဇၞော်ပၟင်ပၟဲသံယံဇာတ ကဵု ပွဳပွူသဘာဝ တွဵုရးဍုင်မန် ဒံက်တာ ဒံက်တာနာဲဟံင်ဍုင် (ဒေါက်တာမင်းကြည်ဝင်း)၊ ဒံက်တာနာဲစောန်တၟး (ဒေါက်တာမင်းစိုးလင်း)၊ နာဲစိုးသိန်းတအ် အာကျောဝ်တုဲ ဂွံဆဵုကေတ် ရုပ်ၜိုပ်ဂှ် အိက်င္ၚာ်တိုန်ဒၟံင်ရ။ ဂတဂှ် မွဲၜါတ္ၚဲ ပ္ဍဲဂိတုဂျောန် ၂၄ ဂှ် ကောန်ဂကူမန် မၞိဟ် ၃၀၀ ပြင်င် ချပ်ဂၞန် ရေင်သကအ် ပ္ဍဲကဵု ဇြပ်မန် ပ္ဍဲဍုင်မတ်မလီုတုဲ ညံင်သ္ဂောအ် ကလေင်လ္ဇံက်စုတ် ရုပ်ၜိုပ်ပၠန် ဂစာန်အာရောင် ဖျေဟ်သ္ဂုတ်သွာတ်ရ။ တုဲပၠန် ရုပ်ၜိုပ်တြေံဂှ် ဟွံကေတ်တုဲ စၞးဂှ် ကၠောန်ရုပ်ၜိုပ် အတိုင်ဗီု ရုပ်ၜိုပ် ပ္ဍဲအလာံကောန်ဂကူမန်တုဲ လ္ဇံက်ရောင်ဂှ် ပ္ဍဲကဵု သဘင်ကောံဓရီုဂှ် ဖျေဟ်သ္ဂုတ်သွာတ်ရ။ သွက်ဂွံ ဗၟံက်ရုပ်ရဴကမၠောန်နာနာသာ်ဂှ် ဒက်ပတန် ကမ္မတဳ မၞိဟ် (၉) တၠ - အေန်ဂျေန်နဳယျာ နာဲစိုးသိန်း၊ နာဲတၠညး၊ နာဲမန်ရာဇာ၊ နာဲမင်းမင်းနွယ်၊ မိစန္ဒာနန်၊ နာဲရာင်ဆာဲ (နာဲရဲဇော်)၊ နာဲမင်းလင်းကိုကို၊ နာဲထွန်းရှိန်၊ တုဲ မၞိဟ်စၞး နူကဵု ဗော်ဍုင်မန်တၟိ မွဲတၠ ရ။<ref name= BNI>{{cite web |url=https://www.bnionline.net/mm/news-4847.html|title=မော်လမြိုင်သံလွင်တံတားထိပ် ဟင်္သာအဝိုင်းပြောင်းလဲရာတွင် ဟင်္သာရုပ်ထုသစ် ထုဆစ်မည်|website=မွန်သတင်းအေဂျင်စီ/BNI Multimedia Group|access-date=2021-10-29}}</ref>

နူကဵု ကမ္မတဳ ၉ တၠတအ် အာတ်မိက် အလဵုအသဳတွဵုရးတုဲ နူကဵု အလဵုအသဳတွဵုရး ကဵုအခေါင်တုဲ ကၠောန်ဗဒှ် ရုပ်ၜိုပ် အတိုင်ဗီုမဂွံဆဵုကေတ် ပ္ဍဲကဵု အလာံကောန်ဂကူမန်ရ။ ရုပ်ၜိုပ်ဂှ် နွံလျိုင် ၆ တာန်ပြင်။ ဂိတုအဝ်ဂေတ် ၁၄ သၞာံ ၂၀၁၆ ဂှ် ကၠောန် အသေအဟာန်ကလေင်ကၠောန်ဗ္ဂပ်ရုပ်ၜိုပ်ထဝ် ရ။<ref name=Daily/>

==နိဿဲ==
