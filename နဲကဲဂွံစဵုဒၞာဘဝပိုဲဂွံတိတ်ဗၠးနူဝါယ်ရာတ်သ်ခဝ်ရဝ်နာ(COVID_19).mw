'''(၁၀)နဲကဲစဵုဒၞာဘဝပိုဲဂွံတိတ်ဗၠးနူဝါယ်ရာတ်သ်ခဝ်ရဝ်နာ COVID_19''' 


နူကဵုစစဵုညးယဲကၠောံဒှ်ဝါယ်ရာတ်ခဝ်ရဝ်နာပ္ဍဲကဵုသၞာံအိုတ်(2019)ကၠောံ(2020)ဂှ်တုဲ စဵုကဵုတ္ၚဲဏံ(1-3-2020)ဂှ်တှ်ေ စၟယဲခဝ်ရဝ်နာဏံဂွံအောန်စှ်ေအာဂှ်ဟွံမွယ်တုဲ ဂၠိုၚ်တိုန်လၟိဟ်ဂၞန်သၚ်္ချာကီုရ၊ ဟိုတ်ဒှ်သာ်ဂှ်တုဲ ဆဵုကၠုၚ်နဲကဲ(၁၀)နဲ ပါ်ပရအ်ဗဟုသုတနူပရေၚ်ထတ်ယုက်ဂၠးတိကီုတုဲ သွက်သ္ဂောံစဵုဒၞာစၟယဲဏံမာန်ဂှ် ဇၟာပ်ညးအဲလေဝ်ကၠောန်ဒ္ဂေတ်ဂွံဖအိုတ်လောဲလောဲရ။


'''(၁)။'''   ယဝ်ရဒးအာမွဲဒၞာဲကဵုမွဲဒၞာဲ မွဲဍုၚ်ကဵုမွဲဍုၚ်တရဴသ္ၚောဲသ္ၚောၚ်ဏောၚ်နွံတှ်ေ ယဝ်ကိစ္စဗၟိက်ဟွံဇၞော်ကွေံတှ်ေ သၠာဲထောံတ္ၚဲဂိတုပဆုဲထောံညိ။


'''(၂)။'''   ပါဲသ္ၚောဲထောံလုက်စုတ်သတ်တိရစ္ဆာန် ဖျာလွဳသွံရာန်သတ်တိရစ္ဆာန်ဂှ်ကီု သီုကဵုကပေါတ်တိတ်ကၠုၚ်နူသတ်တိရစ္ဆာန်နာနာဂှ်ညိ၊ ဂွံဆဵုကေတ်ဂကောံမၞိဟ်ကၠောံဂွံစၟယဲခဝ်ရဝ်နာဏံကၠာအိုတ်ဂှ်တှ်ေ ကၠုၚ်နူသသ်တိရစ္ဆာန်ကၠောံစိုပ်မၞိဟ် ပ္ဍဲကဵုဗွဝ်ဖျာသွံရာန်စၞနူၜဳမပ္တံကဵုၚုဲကဗွဲတုန်ဂှ်ကီု တုဲတှ်ေ ဗွဝ်ဖျာသွံရာန်သတ်တိရစ္ဆာန်ပ္ဍဲဍုၚ်(ဟူဟါန်)ဍုၚ်ကြုက်။


'''(၃)။'''   ဘဝပိုဲဇကုပိုဲဏံဂှ်လေဝ် လ္ပအာယှုက်ထုဲပ္ဍဲဒၞာဲမၞိဟ်ဂၠိုၚ်ဂၠိုၚ်ပေၚ်ကၟံက်ၜေတ်ၜေတ်တံဂှ်ညိ။


'''(၄)။'''   ဟွံထေက်မံၚ်ပ္ဍဲဗ္ဒါဲကရပ်မၞိဟ်နွံကဵုယဲလပါ်ကျာယီုလုပ်ယီုတိတ်၊ ညံၚ်ရဴမၞိဟ်ဒးဆာမ်ခ္ဍက်တံဗွဲတုန်။


'''(၅)။'''   ယဝ်စဴကၠုၚ်နူကဵုဒၞာဲဟွံဗၠးဒုဟ်မွဲမွဲဒၞာဲမ္ဂးတုဲ က္တဵုဒှ်ယဲဇွယ်ဂမ္တဴသၠုၚ် ခ္ဍက် ကအ်ဂိ ဍာ်မုဟ်တိတ်ဇွောဝ် ယီုလေဝ်ကြေပ်ဂြတ်ဍောၚ်လောဲမ္ဂးတှ်ေ ဒးအာထ္ၜးကဵုအ္စာဂဥုဲတံစၟဳစၟတ်လက်သဏ်ယဲတုဲ ဒးလဴထ္ၜးစကဵုအ္စာဂဥုဲတံပရောဒဒှ်ဍာ်မွဲပိုဲဏံအာကၠုန်လဝ်ဒၞာဲလဵုဂှ်ကီုညိ။


'''(၆)။'''   ယဝ်နွံမံၚ်လဒေါဝ်ဍုၚ်ဇၞော်မ္ဂးတှ်ေ ဆက်ဏာမဂၞန်စက်ဂီုကၠီုသွာၚ်ပရေၚ်ထက်ယုက်ဍုၚ်ဂှ်ဂှ်ညိတုဲ ကဵုကွဳစက်ကာကၠုၚ်ဒုၚ်အာစိုပ်ပ္ဍဲရုၚ်ဂဥုဲမာန်ပြဟ်ပြဟ်။


'''(၇)။'''   ဒးမံၚ်သ္ၚောဲနူကဵုမၞိဟ်ဒးဆာပ်ခ္ဍာ်ခ္အဟ်တံၜိုတ်(၅)ဟတ်လပါ်လ္တူဒးမံၚ်တုဲ ညံၚ်ဍာ်ပါၚ်ဍာ်မုဟ်ဟွံဂွံပရာတ်စိုပ်ပ္ဍဲဗ္ဒါဲကြပ်ကြပိုဲဏံကီုရ၊ 


'''(၈)။'''   ကြာတ်တဲကဵုဍာ်ဗလးအးအးနကဵုဗံၚ်ကလောံၜိုတ်အခိၚ်(၂၀)စက္ကရ၊ တုဲပၠန် သုၚ်စောဲဂဥုဲဂစိုတ်စၟနကဵုပဠၚ်နွံဓါတ်အရက်တုဲ သွက်သ္ဂောံဂစိုတ်ကၠေံစၟယဲနာနာမာန်။


'''(၉)။'''   စစၟတူတူကီု ဒးသုၚ်စောဲဇန်လဒေါဝ်ကီု အမာဲစၟတံလေဝ်ဒးစိန်ဝုန်ခိုဟ်ခိုဟ်တုဲ ဇူဒီုဂၠိုၚ်ဂၠိုၚ်ဖဲဖဲညိ။


'''(၁၀)။'''  ဗွဲကြဴအိုတ်ဏံဂှ်တှ်ေ အဓိကဇၞော်အိုတ်မွဲတုဲ ဒးကၟာတ်ပါၚ်ပ္ဍဲအခိၚ်တိတ်မ္ၚးသ္ၚိ အာကၠုၚ်အကြာမၞိဟ်ဂၠိုၚ်ဂၠိုၚ်အိုတ်ညိအဴ။


မူဟိုတ်ပိုဲဒးမၚ်မွဲစဵုဒၞာဘဝဇကုပိုဲတံဂှ်ရောတှ်ေ ဟိုတ်နူကဵုဝါယ်ရာတ်သ်ခဝ်ရဝ်နာ နွံတုဲကၠုၚ်ၜါဂကူတုဲကၠုၚ်ယျ၊ နူကဵု From data from the Department of Microbiology Faculty of Medicine Siriraj Hospital (ဇြဳရဳရာတ် ရုၚ်ဂဥုဲဇၞော်ဍုၚ်သေံၜံၚ်ကံက်) ပ္ကောံထောံဂွံကၠုၚ်သွဟ်မွဲဂှ်တှ်ေ နူကဵုသၞာံခရေတ်ဂှ်တှ်ေ(2002-2003)ဝါယ်ရာတ်ခဝ်ရဝ်နာ(Corona virus "tsar")တုဲ နူကဝစိုပ်(civet)သတ်ဂြိုပ်မွဲဂကူဂှ်ပၠန်တုဲ ကၠောံစိုပ်ကၠုၚ်မၞိဟ်ရ၊ စၟယဲခဝ်ရဝ်နာဏံလေဝ် ကၠောံထၞာန်အာပ္ဍဲကဵုဍုၚ်ကြုက်တုဲ ကၠောံအာအလုံမွဲဂၠးတိမွဲတုဲ မၞိဟ်ကၠောံစိုပ်စၟယဲဏံဂှ်တှ်ေ(8,0000)တၠကီုတုဲ ချိုတ်အာလေဝ်ၜိုတ်(10%)ရ။


စိုပ်ကၠုၚ်ခရေတ်(2012-2014)ဝါယ်ရာတ်သ်ခဝ်ရဝ်နာ(မုက်သ်)(Corona virus "MERS")နူကဝကၠောံစိုပ်(camel)သတ်တိရစ္ဆာန်ဏံပၠန်တုဲ စိုပ်အာပ္ဍဲမၞိဟ်မွဲဝါပၠန်ရ၊ စဒှ်ကၠုၚ်နူကဵုဍုၚ်(ဇြာအုဍဳအာရၜေဲ−Saudi Arabia) မၞိဟ်ကၠောံစၟယဲဏံဂှ်တှ်ေ ၜိုတ်(1,733)တၠတုဲ ချိုတ်အာၜိုတ်(36%)ရ။


ခဝ်ရဝ်နာဏံလေဝ်လောန်ကၠုၚ်တုဲတုဲတေံတံဂှ်ဟွံဓမ္မတာပုဟ်ရံၚ်ကေတ်တှ်ေ ဟိုတ်ဒှ်သာ်ဂှ်တုဲ ဆေၚ်စပ်ကဵုနဲကဲစဵုဒၞာမၚ်မွဲဏံဂှ်ဒှ်နဲကဲခိုဟ်အိုတ်တုဲ သွက်သ္ဂောံဖအောန်ဖျေံစၟယဲဂွံကၠောံအာမာန်ကီုရ၊ ညးလဵုမွဲရံၚ်ကေတ်ဝါယ်ရာတ်သ်ခဝ်ရဝ်နာတၟိတ္ၚဲဏံဒှ်ဆစၟယဲဇွဟ်မွဲကီုလေဝ်လ္ပသာသ္ပအ်အိုတ်ညိ၊ ပရေၚ်ထတ်ယုက်ဟီုဂှ်ဒှ်ဒြပ်ပူဂဵုပိုဲဏံမွဲရ၊ ဒးမၚ်မွဲစဵုဒၞာလဝ်ကၠာတှ်ေဟွံဗၠေတ်ပုဟ်၊  တၚ်ဂုဏ်ရအဴ ။





နိဿဲလဝ်နူ −−https://www.thairath.co.th/lifestyle/life/1756203
