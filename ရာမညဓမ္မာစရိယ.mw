<mapframe latitude="16.483959" longitude="97.627684" zoom="12" width="400" height="300" align="right">
{
  "type": "FeatureCollection",
  "features": [
    {
      "type": "Feature",
      "properties": {},
      "geometry": {
        "type": "Point",
        "coordinates": [
          97.627684,
          16.483959
        ]
      }
    }
  ]
}
</mapframe>
== လိက်ဒုၚ်အစဳအရၚ် ကမ္မတဳကၠောန်ဗဒှ် သဘၚ်သြန်ရတ်<ref>ကၞပ်လိက်ဝၚ်စၟတ်သမ္တီသဘၚ်ရတုသြန်၊ဂကောံရာမညဓမ္မာစရိယ။ သၞာံတြး ၁၉၉၇</ref>==

''လိက်ဒုၚ်စဳအစဳအရေၚ် ကမ္မတဳကၠောန်ဗဒှ် 

''လိက်ဝၚ်စၟတ်သမ္တဳသဘၚ်သြန်ရတ်၊'' 

''ဂကောံရာမညဓမ္မာစရိယ''

== ဒုၚ်အစဳရေၚ်ဏာ ==
ဗွဲမရှေ်သှေ်ရဴဂဴ ဗွဲမသ္ပအဲပရဲ-ရကျာ်။

ပ္ဍဲသၞာံ ၁၃၅၉ သၞာံဝွံ ဒှ်သၞာံဂကောံရာမညဓမ္မာစရိယ ပေၚ် ၂၅ သၞာံရ။ ဟိုတ်ဒှ်သာ်ဂှ်ရ သွက်ဂွံတက်ပ္တိတ် လိက်မဂ္ဂဇြေန် စပ်ကဵုဝၚ်ဂကောံ ဝၚ်ဂကူ ဘာသာ သာသနာ ပရိယတ္တိမန် လိက်ပတ်မန်ဂမၠိုၚ် ညိဂးတုဲ ပ္ဍဲသဘၚ်ကောံဓရီု ပွိုၚ်သၞာံ ၁၃၅၈ သၞာံ ဂိတုက္ထိုန်အိုတ် ဌာန-ဍုၚ်ကျာ်မြဟ် ဘာကျာ်ဂှ် နူကဵုဂကောံဗဟိုရ် မဟာနာယက ရာမညဓမ္မာစရိယ တံညးဂမၠိုၚ် ကဵုလဝ်တာလျိုၚ်ကုညးထပှ်ဇကု (အတိုၚ်မဓမံက်ထ္ၜးလိက်မွဲဒၞါ) ဂှ်ရ ဗွဲကြဴသွက်ဂွံဓမံက်ရုပ်ရဴ ကမၠောန်မာန်ဇိုၚ်တဲ က္လိတ်က္လောတ်ညိဂးတုဲ ထပ်ဂလိုၚ်ပ္တိုန်လဝ်ညးလုပ်ဂကောံ နာဲခန္တီ နာဲကုသလတံညးၜါ ဇကုပၠန်ရ။

ဂကောံဝွံ ပ္ဍဲသက္ကရာဇ် ၁၃၅၉ သၞာံ ဂိတုမြေက္ကသဵု ၁၄ စွေက်၊ သ္ပပ္တံဂဇအ်ကောံဓရီုအလန် ကၠာအိုတ် ပ္ဍဲ[[ဘာဗ္ဂေါပရိယတ္တိမန်|ဘာဗ္ဂေါပရိယတ္တိမန်]] [[ဍုၚ်မတ်မလီု|ဍုၚ်မတ်မလီု]]တုဲ ချပ်ဂၞန်ဖန်ဖက် ကိစ္စစပ်ကဵုသွက်ဂွံကၠောန်ဗဒှ်လိက်အုပ်ဂှ်ရ ဗွဲကိုပ်ကၠာ ချူဇန်တက်တြးပ္တိတ် လိက်လလောၚ်တြး သွက်ဂွံအာတ်ပၟိၚ်တမ်လိက် ဗွဲမပြဟ်ပြေဟ်တုဲ ချဳဒရာၚ်ကၠုၚ်ဟွံဂွံပိုတ်သ္ကုတ်ရောၚ်။ 

ၜိုန်ဂှ်ကီုလေဝ် စဵုကဵုစိုပ် ၁၃၅၉ သၞာံ ဂိတုဒ္ဂိန် ၃ မံက် ပွိုၚ်တြဴဂိတုပြၚ်ၚ် ၜိုန်ရဒုၚ်တၠုၚ် စၟဳမၚ်ကၠုၚ်တမ်လိက်ဂမၠိုၚ်ကီုလေဝ် တမ်လိက်ဂမၠိုၚ်တံဂှ် ဗွဲအသဝ်ဂုဏ်(အဆံၚ်) ကီု ဗွဲလၟိဟ်ဍေံကီု ဟွံဍိုက်ပေၚ်ကၠုၚ်ကဵု ပၟိက်စိုတ်ကမ္မတဳ တံရ။

ၜိုန်ရဒှ်သာ်ဂှ်ကီုလေဝ် သ္ပအဓိက စုတ်ဗပေၚ်ဏာဇြဟတ် နကဵုလိက်ပရေၚ်ဇမၠိၚ် စပ်ကဵုဝၚ် ဗုဒ္ဓသာသာနာ ဝၚ်ပရေၚ်ဘာသာ သာသနာ ပညာဂကူမန်ကျာ်ဇၞော်အ္စာ [[ဘဒ္ဒန္တ ပုပ္ဖရမ္မ|ဘဒန္တ ပုပ္ဖရမ္မထေရ်]] နှေဟ်ဍုၚ် ဘာတြေံမချူဇန်ဂှ်တုဲ မ္ဒးကတဵုဗဒှ်ဏာလိက်အုပ်ဝွံရ။ တမ်လိက်လ္ၚဵုဂမၠိုၚ် ၜိုန်ရဍိုက်ပေၚ်ရှ် ဒှ်ဂုဏ်ဖိုလ် ဗွဲမလောန်ကီုလေဝ် သ္ပဟိုတ်နူဟိုတ်တၞဟ်ဟ် မ္ဒးဖဲါပလှ် ပ္တိတ်ဏာထောံဂှ်လေဝ် ကၠိုဟ်စိုတ် သၠးအခေါၚ်ညိ။

တုဲပၠန် ဝါတ်ဂါတ်ဆတမ်လိက်သၟးဟွံသေၚ်ဏီ ပရောပရာဝၚ် စပ်ကဵုဂကောံရာမညဓမ္မာစရိယမပ္တံ ဗီုရုပ် တၚ်စၟတ် တၚ်ဏှ် လိက်တၞးတၞဟ်ဟ်သာ်တံဂှ်ကီုလေဝ် ဂၠိုက်ဂၠာဲဟွံဍိုက်ပေၚ်တုဲ သွက်လိက်အုပ်ဏံဂှ် ဒှ်ကၠုၚ်တၚ်ဝါတ်ဂါတ် ခက်ခုဲမွဲသာ်ပၠန်ရ။

အိုတ်ကၞောတ် ကမ္မတဳကၠောန်ဗဒှ် လိက်အုပ်တံညးဂမၠိုၚ် ဟွံဖ္ဍိုန်ကၠေံဓရ်လွဳ ချဳဓရာၚ်ကောံဓရီုချပ်ဂၞန်ဂၠိုၚ်ၚ်ကဵုဝါတုဲ လိက်အုပ်ဝွံ အတိုၚ်ညးမဗှ်တံ ဂွံဗှ်ဂွံဆဵု စဵုကဵုခိုဟ်အိုတ်လေဝ်ဟွံသေၚ် ပရေံအိုတ်လေဝ် ဟွံဒှ်ကၠုၚ်က္ဍၚ်ဂှ်ဟၚ် ဗွဲလၟေၚ်ဆၜိုတ်ဓမ္မတာ ကတဵုဒှ်မံက်ဂတဝ်ကၠုၚ်ရ။

== ပရေၚ်ဒုၚ်ဂုဏ် ==
ယွံညးမဗှ်လိက်တံညးဂမၠိုၚ်အဴ-

ဟိုတ်ဒၟါနူဟိုတ် တၞဟ်ဟ်သာ် အတိုၚ်မရိုဟ်ရေၚ်ပ္တိုန်ထ္ၜးကၠုၚ်လဝ်တုဲကၠုၚ် ဂမၠိုၚ်ဟေၚ်ယဝ်ရဆဵုညာတ်ဒုဟ်ဒဏ်ဟွံဍိုက်ပေၚ် ဟွံကိတ်ညဳကဵုပၟိက်ဆန္ဒ ညးဗှ်လိက်တံ ပ္ဍဲလိက်အုပ်ဏံနွံမ္ဂး ကၠိုဟ်ကေတ်စိုတ်လ္တူတၚ်ဝါတ်ဂါတ်ပိုယ်ဍိက်တံတုဲ သြဝ်ကဵုဂွံသၠးအခေါၚ် အေၚ်ဒုၚ်လ္တူပိုယ်ဍိက်တံမာန်အိုတ်ညိအဴ သာ်ဝွံမိက်ဂွံအာတ်ဒုၚ်ဏာဂုဏ်ဗွဲမေတ္တာရ။
လ္တူပူဂိုလ် ဆာန်ကၟိန်ဗုဒ္ဓဘာသာ သာသနာ ပညာကောန်ဂကူတုဲ မချူဇန်ကဵုလဝ်အရီုဗၚ်တမ်လိက်ကဵုလဝ်ကသပ်ဂၞန် ဂၠိုက်ဂၠာဲကဵုတၚ်စၟတ်ဝၚ်ဂကောံ မပ္တံ ဗီုရုပ်ချဳဓရာၚ် ဂကောံတံညးဂမၠိုၚ်ဂှ်ကီု လ္တူညးမကတ်တာလျိုၚ် ဒုၚ်သဇိုၚ် သွက်ဂွံတက်ကောန်ပျူတာ (ကျာ်ဇၞော်အ္စာ ဘဒန္တကောသလ္လထေရ် တၠဂုဏ်အ္စာ ဘဒန္တခန္တိ ဘာသုခကာရဳ တိုက်ပရိယတ္တိမန် ဍုၚ်ဗဂေါ) တံဂှ်ကီု ဂကောံသၚ်မန် ဍုၚ်လ္ဂုၚ် ([[လဂါံအာဇာနဲ|လဂံါအာဇနဲ]]) တံဂှ်ကီု လ္တူတၠစက်ကောန်ပျူတာ တၠစက်ပ္ဍဵုဗီုလိက် တၠပညာအ္စာကသဴ မချူပျးဓမံက်ကဵုရုပ်ရဴဂမၠိုၚ်ဂှ်ကီု လ္တူညးမကဵုလဝ် အရီုဗၚ်တၞဟ်ဟ်သာ် သီုဖအိုတ်သီုဖအိုတ်တံညးဂမၠိုၚ်ဂှ် နူကဵုဂကောံကမ္မတီ ကၠောန်ဗဒှ်လိက်အုပ် "လိက်ဝၚ်စၟတ်သမ္တီ သဘၚ်သြန်ရတ်ဂကောံရာမညဓမ္မာစရိယ" ပိုယ်ဍိုက်တအ်ဏံ သ္ပစၟတ်သမ္တီတၚ်ဂုဏ်ဗွဲမလောန်ရောၚ် သာ်ဝွံဂရၚ်ပ္တီပ္တိုန်ထ္ၜးဏာဗွဲမရှေ်သှေ်ရဴဂဴ ဗွဲမသ္ပအဲပရဲရအဴ။

== ဂကောံကမ္မတဳ ခၞံဗဒှ်ကၞပ်လိက် ==

ဂေကာံကမ္မတဳ မခၞံဗဒှ်ကၞပ်လိက်ဝၚ် စၟတ်သမ္တီ 

သဘၚ်ရတုသြန် ဂကောံရာမညဓမ္မာစရိယ

၁၃၅၉ သၞာံ 
{| class="wikitable mw-collapsible"
|+စရၚ်ညးတာလျိုၚ် ကမ္မတဳကၠောန်လိက်ကၞပ်
သဘၚ်ရတုသြန်ရတ် ဂကောံရာမညဓမ္မာစရိယ (၁၃၅၉)
!တာလျိုၚ်
!ယၟု
!ဘာ
!ကွာန်
|-
|မဟာနာယက
|ကျာ်ဇၞော်အ္စာ ဘဒ္ဒန္တပုပ္ဖရမ္မ
|ဘာတြေံ
|ကွာန်နှေဟ်ဍုၚ်
|-
|ဥက္ကဌ
|ကျာ်ဇၞော်အ္စာ ဘဒ္ဒန္တသဳလာစာရ
|ဘာဗ္ဂေါပရိယတ္တိမန်
|ဍုၚ်မတ်မလီု
|-
|ဒု-ဥက္ကဌ
|ကျာ်ဇၞော်အ္စာ ဘဒ္ဒန္တကောသလ္လ
|ဘာပရိယတ္တိမန် သုခကာရဳ
|ဍုၚ်ဗ္ဂေါ
|-
|ဟိတဓရ
|ကျာ်ဇၞော်အ္စာ ဘဒ္ဒန္တစန္ဒောဘာသာ 
|ဘာကျာ်
|ဍုၚ်ပံၚ်
|-
|ဒု-ဟိတဓရ
|ကျာ်ဇၞော်အ္စာ ဘဒ္ဒန္တပါလရာမည
|ဘာပရိယတ္တိဝေဒဳ
|ဍုၚ်မတ်မလီု
|-
|သမာဇိက
|တၠဂုဏ်အ္စာ ဘဒ္ဒန္တဏဝိသာရဒ
|ဘာမဟာဝိဟာရ ပရိယတ္တိ
|ကအ်ဗိန်
|-
|။
|တၠဂုဏ်အ္စာ ဘဒ္ဒန္တကေသရ
|ဘာဗိုလ်လ္ၚီ 
|ဍုၚ်လ္ဂုၚ်
|-
|။
|တၠဂုဏ်အ္စာ ဘဒ္ဒန္တကုသလ
|ဘာဒေါဝ်
|ကွာန်တံၚ်ပါရၚ်
|-
|။
|တၠဂုဏ်အ္စာ ဘဒ္ဒန္တခန္တဳသာရ
|ဘာတိုက်ပရိယတ္တိမန် သုခကာရဳ
|ဍုၚ်ဗ္ဂေါ
|}

{{DEFAULTSORT:ရာမညဓမ္မာစရိယ}}

== နိဒါန် (လိက်အုပ်-ပထမတန်ဍောတ်)<ref>၁၉၉၀-ရာမညဓမ္မာစရိယ။ လိက်မန် ဗုဒ္ဓဘာသာ ပထမတန်ဍောတ်။ </ref>==
''လိက်ပိုဒ်ဏအ်ဝွံ ကံက်နုက်နၚ်နူလိက်- ဂကောံသံဃမဟာနာယက ကၟိန်ဍုၚ် အတိုၚ်ကိုန်စဳမာန်ဖန်ဖက်ပရေၚ်ပညာ ပရိယတ္တိ သ္ဘၚ်သၟာန်လိခ် ကလေၚ်ပထမ သၞောတ်တၟိ လိက်မန်ဗုဒ္ဓဘာသာ ပထမတန်ဍောတ် တုဲ လိက်အုပ်ဝွံ တက်တြးပတိတ်လဝ်ပ္ဍဲသၞာံ ဗုဒ္ဓသာသနာ ၂၅၃၄ (ခရေတ် - ၁၉၉၀) သက္ကရာဇ် ဍုၚ် ၁၃၅၂'' 

'''နိဒါန်'''

လိခ်အုပ်ဍောတ်ဝွံ ရန်တၟအ်ကဵုကောန်ဂကူ မကတ်လိက်မန် မသွဟ်လိက် နကဵုဘာသာမန် ဘာသာဇဳဂမၠိုၚ်တုဲ ဘာသာလိက်ဗမာ မွဲဘာသာဂှ် သွက်ဂွံသွဟ် နကဵုဘာသာလိက်မန် ပ္ဍဲသၟိၚ်အလဵုအသီကီု၊ ပ္ဍဲသဘၚ်သၟာန်သွဟ်လိက် ရာမညနိကာယ ပရိယတ္တိ အလုံဒေသရးမန်ကီု မ္ဒးချူကၠာဲပတိတ်တုဲ မ္ဒးပ္ဍဵုဗီုစက်ရောၚ်။

သၟိၚ်အလဵုအသီ ဂကောံသံဃမဟာနာယက ကၟိန်ဍုၚ်တံဂှ် တန်သဇိုၚ်မူလ ကဵု တန်ဍောတ် ဗွဲကိုပ်ကၠာညးတံကဵုအခေါၚ်ကဵုသွဟ်ရ။ ပိုယ်အ္စာလိက်မန် ကောန်ကတ်လိက်မန် သီုဒါယကာဂမၠိုၚ် နကဵုယၟုဂကောံကီု ယၟုပူဂိုလ်ကီု ၜိုန်အာတ်ပ္တိုန်ဒၟံၚ်လိက်ဂၠိုၚ်ကဵုဝါကီုလေဝ် ဗၞတ်တြဴသၞာံ ညးတံဟွံကဵုအခေါၚ်တုဲ ကောန်ကတ်လိက် ညးမသွဟ်လိက် ဂကောံဂိုဏ်သုဓမ္မာဂမၠိုၚ် ပ္ဍဲသဘၚ်သွဟ်လိက် အလဵုအသီဟွံသွဟ်မွဲတုဲ မ္ဒးဇူဒေါအ်ဒၟံၚ်အိုတ်ရ။ သဘၚ်သွဟ်လိက်ဂကောံဇကုဟေၚ် ပ္တိတ်ဇြဟတ်သွဟ်တဴအိုတ်ရ။ 

ၜိုန်ဒှ်သာ်ဂှ်လေဝ် ဂကောံရာမညဓမ္မာစရိယ အာတ်ပ္တိုန်လိက်ရိုဟ်ဟ်သၞာံ မွဲသၞာံၜါပိဝါ အာတ်ဒၟံၚ်ဟွံဒေါအ်ပ္တိတ်ဒၟံၚ်လွဳနွံကဵုဇဲတုဲ၊ နူကဵုသက္ကရာဇ် ၁၃၅၀ သၞာံ ဂိတုဖဝ်ရဂိုန် ၁၂ မံက် သၟိၚ်အလဵုအသဳ ဂကောံသံဃမဟာနာယကကၟိုန်ဍုၚ် ၄၇ ဇကု ကောံ အလန်သောဠသမဂှ် တန်သဇိုၚ်မူလ ကဵု တန်ဍောတ် ဘာသာဗမာ မွဲဘာသာ သွက်ဂွံသွဟ်နကဵုဘာသာမန်ဂှ် ညးတံဖျေံသ္ဂုတ်သွာတ် ကဵုအခေါၚ် ဂွံသွဟ်ရ။ သ္ပပတမ်နူ သက္ကရာဇ် ၁၃၅၁ သၞာံကဵုသွဟ်ရ။ ဒဒှ်ရ ညးကဵုအခေါၚ်ကဵုသွဟ်ဂှ် နူသက္ကရာဇ် ၁၃၅၁ သၞာံ ဂိတုပသာ် (၁၃) မံက် ညးကော်အ္စာလိက်မန်ဂမၠိုၚ် ၉ ဇကုတုဲ၊ ညးသောၚ်ကဠးကဵုဒဒှ်ရ ညးတံသ္ဂုတ်သွာတ်လဝ်တုဲရ၊ ညးတံကဵုအခေါၚ်ရ၊ သၟေဟ်တန်ဒေါဝ် တန်ဇၞော်ၜါတန်ဂှ် ဆက်ကဵုအာပၠန်ရောၚ် ညးဟီုထ္ၜးလဴကဵုရ။ 

အ္စာလိက်မန် (၉)ဇကု 

# ဘဒန္တ ဝိသုဒ္ဓ - ကွာန်တၟအ်ကၞေၚ် 
# ဘဒန္တပညာဒဳပ - ကွာန်ကအ်ဗိန် 
# ဘဒန္တ ဂန္ဓမာလာ - ကွာန်ကျာ်ပရေၚ် 
# ဘဒန္တ ကေသရိန္ဒ -ဍုၚ်မန္တလေဝ် 
# ဘဒန္တ ဇောတိပါလ -ဍုၚ်ဇြပ်ဗု 
# ဘဒန္တ ခေမာဝန္တ - ကွာန်မယာန် 
# ဘဒန္တ စန္ဒိမာ - ကွာန်မုဟ်ဒုန် 
# ဘဒန္တ သဳလာစာရ - ဍုၚ်မတ်မလီု  
# ဘဒန္တ တိဿ - ဍုၚ်လ္ဂုၚ် 

ညးသောၚ်ကဠးကဵု တၠဳပိုန် ၉ ဇကုတုဲ ဂကောံသၚ်ဗဟိုရ်သံဃဝန် ကၟိန်ဍုၚ် ဂွံပစၟတ်သမ္တီပၠန်ဂှ် ၁၃၅၁ သၞာံ၊ ဂိတုဇှေ် ၁၂ မံက် အလန်ဒုတိယ ကောံဓရီုပဉ္စမ ဂကောံသၚ်ဗဟိုရ်သံဃဝန်ကၟိန်ဍုၚ် ပ္ဍဲသဘၚ်ကောံဓရီုပွိုၚ်သၞာံဂှ် ညးတံပတိုန်ထ္ၜးသွက်ဂွံပစၟတ်သမ္တီတုဲ သၚ်တံအလုံအိုသီုမိပ်စိုပ်ဒးဂၞပ်တုဲ ကဵုသာဓုကာပိဝါ ဂြုဂြုဂြီုဂြီုအိုတ်ရ။ 

ညးတံပစၟတ်သမ္တီတုဲ ဒဒှ်ရ ပရောပရာညးတံ ကဵုအခေါၚ်သွက်ၜါတန်ဂှ် ပိုယ်အ္စာလိက် ဂကောံရာမညဓမ္မာစရိယ ကော်ကောံဓရီု ကျာ်ဇၞော်အ္စာ အ္စာလိက် ဗၞတ် ၁၀၀ ဇကုပြၚ်တုဲ ပ္ဍဲသက္ကရာဇ် ၁၃၅၁ သၞာံ၊ ဂိတုဇှေ် ၁၃ စွေက် ပ္ဍဲဍုၚ်မတ်မလီု ဘာက္ၜၚ်ထဝ် ကောံဓရီု သောၚ်ကဠးကဵု ပရောပရာ သွဟ်လိက်တံဂှ်တုဲ ဖျေံလဝ်တၚ်သ္ဂုတ်သွာတ် ပိတၚ်ရ။ 

* ကဗျလၚ်္ကာကယျဟ် ကေုာံ ဝတ္ထုဇာတ် အရေဝ်ပဠး တန်သဇိုၚ်မူလ တန်ဍောတ် ချူပတိုန်မှုအိုတ်တုဲ ဂိတုဒ္ဂိုန် (၈) စွေက် ရုဲစှ်ရောၚ်။ 
* တန်ဒေါဝ် တန်ဇၞော်တံဂှ်လေဝ် ဆက်ကၠာဲအာကဵုညိ 
* သဘၚ်သၟာန်သွဟ်လိက် ရာမညနိကာယ ပရိယတ္တိအလုံဒေသရးမန်ဂှ် အတိုၚ်မှုပြကိုဟ် သၞောတ်တၟိ သၟိၚ်အလဵုအသီတံဟေၚ် မ္ဒးသွဟ်ရောၚ်။  

ရဴသာ်ဝွံ ညးဂမၠိုၚ် တုပ်စိုတ်တုဲ တၚ်အဓိက ပိတၚ် သ္ဂုတ်သွာတ်လဝ်ရ။  

မွဲအဆက်ဓဝ် မွဲလှေ်ပၠန် ကောံဓရီု အလန်ဒုတိယ၊ ပ္ဍဲသက္ကရာဇ် ၁၃၅၂ သၞာံ၊ ဂိတုဇှေ် ၈ မံက် အခိၚ်သဝ်တ္ၚဲ (၇) နာဍဳ ပ္ဍဲဍုၚ်မတ်မလီု ဘာက္ၜၚ်ထဝ်၊ ဂကောံရာမညဓမ္မာစရိယ မၞုံဗၞတ် ၂၀ ဇကု ကောံဓရီုတုဲ ဖျေံလဝ်တၚ်သ္ဂုတ်သွာတ်ပန်တၚ် -  

# တန်ဍောတ် ကဗျလၚ်္ကာကယျဟ် ကေုာံဝတ္ထုဇာတ် အရေဝ်ပဠး သွက်ဂွံတက်ပ္ဍဵုဗီုစက်ကီု၊ ပ္ဍဲတန်ဂှ်ပၠန် လိက်ကံက်နုက်ပါဠိ၊ တြာဲ ကေုာံ နိယာမ ဖျပ်ပိုဒ်ကီု၊ သွက်ဂွံချူမှုလိခ်။   
# တန်ဒေါဝ် ကဗျလၚ်္ကာကယျဟ် ကေုာံ ဝတ္ထုဇာတ် အရေဝ်ပဠးကီု လိက်ကံက်နုက်ပါဠိတြာဲ ကေုာံနိယာမ ဖျပ်ပိုဒ်ကီု၊ သွက်ဂွံချူမူလိက်။  
# တန်ဇၞော် အတိုၚ်တန်ဒေါဝ်ဂှ်ပၠန် သွက်ဂွံချူမူလိက်  
# တန်ဒေါဝ် တန်ဇၞော် သၟေဟ်ဒၟံၚ်ၜါတန် သွက်ဂွံဆက်အာတ်အာပၠန်ဂှ် ဂကောံသၚ် ရာမညဓမ္မာစရိယ ဂမၠိုၚ် ဖျေံလဝ် သ္ဂုတ်သွာတ်ရ။  

အတိုၚ်သ္ဂုတ်သွာတ်ပန်တၚ်ဝွံ - သွက်ဂွံချူမူလိက် ပိတၚ်ဂှ် ရုဲစှ်ကၠာဲလိက်ဂမၠိုၚ်တုဲ မူလိက်ဂှ် ဂိတုဝှ်အိုတ် တ္ၚဲလက်ကြဴအိုတ် ပလံၚ်ဗစိုပ် ဘာက္ၜၚ်ထဝ် ဍုၚ်မတ်မလီု ညိပ္ညုၚ်ထ္ၜးလဝ်ရ။<blockquote>တၚ်မရနုက်ကဵုပန်ဂှ် အခိၚ်ၜိုတ်ပြဟ်မာန်ဂှ် ကဵုပြဟ်ညိ ဖျေံလဝ်သ္ဂုတ်သွာတ်ရ။</blockquote>အတိုၚ်သ္ဂုတ်သွာတ်လ္တူတေံဝွံ ဂကောံသၚ်ရာမညဓမ္မာစရိယ ဂမၠိုၚ်၊ နူဘာသာလိက်ဗမာကၠာဲနကဵုဘာသာလိက်မန်တုဲ သွက်ဂွံတက်ပ္ဍဵုဗီုစက် မွဲတန်တုဲ မွဲတန် မွဲအုပ်တုဲ မွဲအုပ်ပၠန်ဂှ် ဃောစဳဇန်ဖန်ဖက်ဒၟံၚ်ရ။ 

== နိဿဲ ==

[[Category:!Main category]]
<references />
[[Category:ဝၚ်]]
