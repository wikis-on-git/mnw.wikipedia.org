ညံၚ်ထေရ်အာနန်တံဂှ် ဟိုတ်နူမဒှ်ပူဂဵုမၞုံကဵုဗဟုသုတမဂွံပ္ကၚ်ရၚ်လဝ်ဓုရၜါပ္ဍဲသာသနာဝွံဌာန်ဨတဒဂ္ဂဂှ် ကျာ်ထ္ၜုတ်စွံလဝ်ရ။ ဟိုတ်နူဒှ်ဓမ္မရတ်တုဲ ကုညးမသ္ပပူဇဴ ပူဂဵုမၞုံကဵုဗဟုသုတဂှ် ဒှ်ဂွံသ္ပပူဇဴဓဝ်ရ။ပသာ်သဂွံတီရော−
ဒးကာလမွဲတ္ၚဲ သာ်ဝွံဗဗၞးမွဲ ချပ်ရ။ <nowiki>''ဗုဒ္ဓရတ်ကီု၊သံဃရတ်ကီု၊ဒဒှ်ဗီုဂွံ သ္ပပူဇဴဂှ် ပြာကဋ်တဴရ။ ဓမ္မရတ်မွဲဂှ် ပသာ်ဂွံမဂပ်ဝ်ပူဇဴ​​ရော'' ဗဗၞးပြာပ်အာ သၟာန်ကျာ်တြဲရ။ ''ယွံတၠဳပိုည် ဓမ္မရတ်ဂှ် ပသာ်မဂပ်ဝ်ဂွံသ္ပပူဇဴ​ရော'' ''ယွံဗဗၞး တၞဟ်နသ္ပပူဇဴဓမ္မရတ်ဂှ် ယဝ်ရ​ကောန်တၠနွံပၟိက်မ္ဂး ခမဳမပ္ကၚ်ရၚ်လဝ်ဗဟုသုတဂှ် သ္ပပူဇဴညိ'' ကျာ်တြဲသ္ဂးရ။ ''ယွံတၠဳပိုည် ခမဳလဵုမွဲ မပ္ကၚ်ရၚ်လဝ်ဗဟုသုတ​ရောကျာ်'' ဗဗၞးသၟာန်တုဲ ''ယွံဗဗၞး အာသၟာန်ခမဳတံညိ''</nowiki> ကျာ်ဖ​အောဝ်ဏာရ။

<nowiki>''ယွံတၠပိုည်သၚ်တံ ခ​မဳမပ္ကၚ်လဝ် ဗဟုသုတဂှ် ပညုၚ်ထ္ၜးကဵုအဲဍိက်ညိကျာ်'' သာ်ဝွံဗဗၞးသ္ဂးရ။ ''</nowiki>ယွံဗဗၞး ​ထေရ်အာနန်ဂှ် ဒှ်ပူဂဵုမပ္ကၚ်ရၚ်လဝ်ဗဟုသုတ မဂၠိုၚ်ရ" ခမဳဂမၠိုၚ် သ္ဂးတုဲ ယာတ်သ္ၚာမွဲဂ​​တှ်ေ မၞုံၚ္ၚုဟ်မးထဝ်လ္ၚီကသာပ်ဂှ် ဗဗၞး သ္ပပူဇဴ​​ထေရ်အာနန်ရ<ref>မဟာ​ဂေါသိၚ်္ဂသာလဝနသုတ်၊ အဋ္ဌကထာ</ref>။


ယြဴပူဂဵုမွဲ အဲသ္ပပူဇဴဓဝ်ရဂးတုဲ ခမဳမပ္ကၚ်ရၚ်လဝ်ဓဝ်ဂှ် နပစ္စယ်ပန် သဂွံ​ကၠောန်ၜိုတ်ဥပကာ၊သဂွံပူဇဴသ္ကာ ညံၚ်ဓဝ်ဂွံတန်တဴ လုကဴကာလမလံ ဂွံသ္ပမ္ဂး ပူဂဵုဂှ် ဒှ်ဂွံသ္ပပူဇဴဓဝ်ရ။

'''ဓမ္မံ ပူ​ဇေဿာမာတိ ဓမ္မဓာ​ရေ ဘိက္ခူ ပစ္စ​ယေဟိ ဥပဋ္ဌဟန္တော, ပူဇေန္တော, ဓမ္မစိရဋ္ဌိတိကံ ကရောန္တော ဓမ္မေ ဒါနံ ဒဒေန္တိ နာမ ။'''

ဟိုတ်ဂှ်ရ ဂၠိုၚ်ကဵုလမိၚ်လညာတ်ဂှ် ဒှ်မ္ၚဵုမပြဲ ကျာ်တြဲမဒးတွံစွံပတန်လဝ်​ရောၚ်။ တီ​ကေတ်သာ်ဝွံတုဲ ဒဒှ်ဗဟုသုတဂုဏ်ဂှ် တၠပညာတံ ရာဒနာမိက်လဝ်လၟိုန်ညိ။ ယဝ်သဂွံဒှ် ပူဂဵုဗဟုသုတမ္ဂးဓဝ်အကုသဵု မဇိုန်ကဵုဒဒိုခ်ကုညးဂှ် ဂွံစ္ဍး​ကၠေံရ။ ဓဝ်ကုသဵု မဇိုန်ကဵုတသိုခ်ဂှ် ဂွံ​ဒေပ်လဝ် ပ္ဍဲသန္ထာန်ရ။

ဒ္ဂေတ်မဒးရးဂှ် ဂွံဒ္ဂေတ်လဝ်တုဲ သရဏပိမပြဲဂှ် ဂွံဗိုန်လဝ်ပ္ဍဲသန္ထာန်ရ။

ဓဝ်သဳလ မပတန်လဝ်ဂုဏ်အိုဿီု ညံၚ်တိ​ဇၞော်မပတန်လဝ် ဝတ္ထု၊ ​ဆုဂြိုပ်ဂၞိၚ်၊မှာသၟိဒ်ကီု၊ ဓဝ်သဳလမဒှ်လ္အိတ်ဂုဏ်ဂှ် ဟိုတ်မၞုံကဵုဗဟုသုတတုဲ မဂွံပတန်လဝ်​ရောၚ်။ ဒဒှ်ပူဂဵုဗဟုသုတဂှ် မၞုံကဵုဗွဝ်ဂုဏ်မဂၠိုၚ်ရ။

ကျာ်ဒမျိုၚ်သ္ဂးတုဲ '''<nowiki>''ဗဟုသု​တော ဗု​ဒ္ဓေါယေဝ''</nowiki>''' ညးမၞုံကဵုဗဟုသုတဂှ် ကျာ်တြဲမွဲ​ဟေၚ်ဂးတုဲ သုတ​ဗုဒ္ဓ ကျာ်ဒမျိုၚ် မဂွံစွံပ္တန် သွက်​ဇကု​ရောၚ်။

ယြဴပူဂဵုမွဲ ဂွံပြာပ်အာဇရေၚ်ပူဂဵု မၞုံကဵုဗဟုသုတ ညးမဂၠိုၚ်မိၚ် ဂၠိုၚ်ညာတ်တုဲ ဂွံမိၚ်ဂလာန်ဓဝ်သုဘာသိုတ်ရ။ ယဝ်ဂွံမိၚ်ဂလာန်ဓဝ်တုဲ ​ဖဵုမသုန်သာ် ကလိဂွံရ။ 

ညးမ္ဂးဖဵု(၅)သာ်ဂှ်​​ရော−ဒၞါဲဟွံကေၚ်မိၚ်မွဲဝါ​လေဝ် ဂွံမိၚ်၊ ဒၞါဲ​ကေၚ်မိၚ်တုဲ ဂွံဗိုန်က္ဍၚ်အာ၊ ​သၠေဟ်ပၟာနွံ ဂွံတိတ်ဗၠး၊ ​ကွေတ်လ္ဂူတပ်တးကၠုၚ်၊ မိၚ်ဓဝ်တုဲမ္ဂး စရိုတ်ဂွံဇြုၚ်​ကေဝ်ကၠုၚ် ဣဝွံ ဖဵု(၅)သာ်ရ။ 

ဟိုတ်ဂှ်ရ သာ်ဝွံကျာ်တြဲတွံလဝ် ​ရောၚ်။

'''ပဉ္စိမေ ဘိက္ခ​ဝေ အာနိသံသာ ဓမ္မဿဝ​နေ ၊ ကတ​မေ ပဉ္စ ။ အသုတံ သုဏာတိ၊ သုတံ ပရိ​ယောဒါပေတိ ၊ ကၚ်္ခံ ဝိတရတိ၊ ဥဇုကံ ကရောတိ၊ စိတ္တမဿ မသဳဒတိ။'''

'''ဣမေ ​ခေါ ဘိက္ခဝေ ပဉ္စ အာနိသံသာ ဓမ္မဿဝ​နေ။'''

ဂွံမိၚ်ဓဝ်တုဲ ၜးအတ္တဘဴမ္ဂး ဂွံစဴဍုၚ်သွဝ်ဂှ် မၞိဟ်ဂှ် လဝ်ကဵုဒှ်ကၠာရ။ ၜိုန်ရတိရစ္ဆာန်ကီု​လေဝ်ဂွံမိၚ်ဓဝ် စိုတ်လျုၚ်ဇြုၚ်သ္ဍိုက်တုဲ ဂွံစိုပ်ဍုၚ်သွဝ်ကီု ညးဂှ် မဂပ်ဝ်ထ္ၜး​ရော။

== နိဿဲ ==
မၚ်္ဂလတ္တ​​​ဒေသနာ၊ ပြကိုဟ်။ ဝါယမ​​ထေရ်၊ ဘဒ္ဒန္တ။ သၞာံ ၂၀၂၁။
​​{{DEFAULTSORT:ထ္ၜးပရူဗီုဂွံပူဇဴဓဝ်}}
[[ကဏ္ဍ:လိက်ပတ်]]
