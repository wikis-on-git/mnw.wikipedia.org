ကောံဓရီုလၟေၚ်ဂိတု လၟေၚ်(၁) သၞာံ ၁၃၈၂ သၞာံ

ကောံဓရီုဝွံ ဒှ်ကောံဓရီု ရုၚ်ရာမညနိကာယ "ကောံဓရီုလၟေၚ်ဂိတု လၟေၚ်(၁)" ပ္ဍဲသၞာံ ၁၃၈၂ မဒှ်ရ။ ကောံဓရီုဝွံဂှ် ဒှ်ကောံဓရီုပထမ နူစရုဲစှ်ပ္တိုန်ဂအုပ်ရုၚ် အလန်ဒုတိယ မွဲရ။ ပ္ဍဲစၟတ်တ္ၚဲ ခ္ဍဲသဳ ၈ မံက် 26 August, 2020 မဒှ်ရ။ ပ္ဍဲဌာန ဂအုပ်ရုၚ်မတန်တဴ ဘာဒေါဝ်သာသနာ ၂၅၀၀ ဂှ်ပၠန် အခိၚ် ၂ နာဍဳသဝ်တ္ၚဲ စကောံဓရီုရ။ 

ကောံဓရီုဝွံဂှ် ညးတိုန်စိုပ် ၆ တၠ မဒှ်ရ။ ဟိုတ်နူ ယဲ Covid 19 ကၠောံထၞာန်အသိၚ်တိုန်ကၠုၚ်ပ္ဍဲဍုၚ်မတ်မလီုတုဲ ကောန်ရုၚ်တအ် ဂွံကၠုၚ်တိုန်စိုပ်ဂှ် အောန်တုဲ ညးကဵုနၚ်ဆန်သၟး ဒှ်အာ ၁၃ တၠရ။ 

== တၚ်သ္ဂုတ်သွာတ်ကောံဓရီု ==

* ၁။ စပ်ကဵုလိက်တၞးထေရုပ္ပတ္တိ ကျာ်ဇၞော်အ္စာနွံပိုန်တအ်ဂှ် ဆက်ပကောံအာတုဲ တၠဂုဏ်အ္စာသံဝရ ကေုာံ တၠဂုဏ်အ္စာအာလောကတအ် တက်အာရောၚ်။ 

* ၂။ စပ်ကဵုကိစ္စ ပကောံစရၚ်သၚ်လုပ်ဒဂိုန်ရာညမနိကာယ သွက် ၁၃၈၂ သၞာံတအ်ဂှ် သၚ်ကောံရုၚ် နွံပ္ဍဲပွိုၚ်ဍုၚ်တအ် မ္ဒးပကောံကဵုရောၚ်။ 
* ၃။ လိက်အုပ်ဇာတကဋ္ဌကထာ တန်ဇၞော်(ဇာတ်ကှ်ေ)ဂှ် တၠဂုဏ်အ္စာအဂ္ဂဓမ္မ ကေတ်တာလျိုၚ် တက်ပ္တိတ်လၟိဟ် ၅၀၀ အုပ် ဝတ္ထုမအိုတ်တအ်ဂှ် ပ္တိတ်ပ္ဍဲဘဏ္ဍာ တၠဂုဏ်အ္စာဇောတိကရောၚ်။ 
* ၄။ စပ်ကဵုသဘၚ်ကလအ်ကျာ်ဇၞော်အ္စာတၠ ဂအုပ်ဂိုဏ်ရာမညနိကာယဂှ် ရံၚ်အကာဲအရာယဲတုဲ မုဒးဘိုၚ်ကၠောန်ထေက်ရောဂှ် ဂအုပ်ရုၚ်တၠဂုဏ်အ္စာဃောသက ဂရၚ်ပ္တီ ဥက္ကဌ ကေုာံ ဟိတဓရ ဂကောံရာမည ဓမ္မာစရိယတအ်တုဲ ဆက်ဖျေံအာသ္ဂုတ်သွာတ်ရောၚ်။ 
* ၅။ ဆေၚ်စပ်ကဵုတၚ်သ္ဂုတ်သွာတ် ကောံဓရီုလၟေၚ်ဂိတုဂှ် စၟဳစၟတ်တုဲမ္ဂး နကဵုတဆိပ်ရုၚ်ပ္ဍဵုတက်လဝ်တုဲမ္ဂး မ္ဒးသီဂိုၚ်၊ မ္ဒးပတိုန်လ္တူလာၚ်ရောၚ်။
