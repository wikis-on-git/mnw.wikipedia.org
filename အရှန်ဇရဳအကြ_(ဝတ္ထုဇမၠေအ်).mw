ဝတ္ထုဇမၠေအ်−အရှန်ဇရဳအကြ


ကိုပ်ကၠာတေံ လကျာ်ဇၞော်နွံပိုန်မွဲဇကုဂှ် ဟိုတ်နူမမိက်ကဵုအထေၚ်ဇၞော်ပ္ဍဲလ္တူဇကုစိ  ပ္ဍဲအပ္ဍဲဘာညးမဒၟံၚ်ဂှ်(သၟဝ်ဘာ)  ညံၚ်မၞိဟ်ဂမၠိုၚ်ဟဂွံညာတ်ဇကု တိုပ်စွံလဝ်နုၚ်ဇရဳဇၞော်မွဲမရ၊  ယဝ်ရမိၚ်ဒးဗရုရမျှာၚ်ဒကာဘာဒကာဗျဉ်တြုံတြုံဗြဴဗြဴမကၠုၚ်လပါ်မ္ၚးဘာတေံမ္ဂး  ညးလုပ်မံၚ်ပ္ဍဲနုၚ်ဇရဳဇၞော်ဂှ်ရ၊ (လတ်စှ်ေယျတ်စှ်ေသၟဝ်ဘာတုဲ  လုပ်အောပ်မံၚ်ပ္ဍဲနုၚ်ဇရဳဇၞော်ဂှ်ရ) ။


မၞိဟ်ဂမၠိုၚ် ကာလကၠုၚ်သၟာန်နကဵုဂလာန်မွဲမွဲ  “ဣလဵုကျာ်ဇၞော်ရော” မ္ဂးဂှ် ကောန်ကွးဂမၠိုၚ်  “နွံပ္ဍဲဘာရဒကာတံ”ဂှ် ဟီုခၠေဝ်သှ်လဴထ္ၜးကဵုရ၊  ကာလဂှ် လုပ်ရံၚ်ပ္ဍဲဂၠံသတိက်ဖိုၚ်သတိက်ပ္ဍဲဒၞာဲမံၚ်တုဲ  ဟဂွံဆဵုညာတ်ရ၊  ကာလဂှ် “ဟွံမွဲပုဟ်သွံ အလဵုက္ညအာဟွံတီ” ထပ်သၟာန်ပၠန်တုဲ  “ဟာ −  လက်ကၠၚ်ဏံ နွံမံၚ်အပ္ဍဲဂှ်ရလေဝ်” ကောန်ကွးဂမၠိုၚ်ကလေၚ်ဟီုတုဲ ကာလထပ်ကျောဝ်ကလေၚ်ရံၚ်ပၠန်ဂှ် ဂဗဆဵုညာတ်ဒးဂဇံဒၟံၚ်ပ္ဍဲလ္တူခုၚ်ဂဇံမွဲရ။


ဃောညာတ်ဒးဂှ် “အလဵုက္ညအာရောကျာ်” ကလေၚ်သၟာန်ဂရၚ်ပ္တီအိုတ်တုဲ “ဟဵု−အဵု ခၟဳတံသ္ဂးဗီုဏံရ၊ ဒၞာဲနွံပၟိက်ဂှ် က္ညအာမာန်မံၚ်”ဂးတုဲ ဟီုဂးရပ်လံၚ်ညံၚ်ကဵုဂွံလဝ်ဇျာန်အဘိညာန်ရ၊ ဟိုတ်နူဟီုဂးနကဵုရမျှာၚ်ဝဵုစၞာဲပြယာဲဂွံဇျာန်အဘိညာန်ဂှ်ရတုဲ  မၞိဟ်ဖအိုတ်တံဂှ် “လကျာ်ဇၞော်ဝွံ တၠအရှန်”ရောၚ်ဂှ် အထေၚ်ဇၞော်တိုန်အိုတ်ရ။



==နိဿဲ==

ပြကိုဟ်စရာဲဗုဒ္ဓဘာသာ (မှာထေရ်ပါလိတ) ကၞပ်မွဲ− မုက်လိက် ၁၃၁−၁၃၂


[[Category:!Main category]]
[[Category:BEHM]]
[[Category:ဝတ္ထု]]
{{DEFAULTSORT:ဇက်ဂၠောဲအဲပရဲ အာဇာနဲ|ဝတ္ထုဇမၠေအ်}}
{{Folklore}}
