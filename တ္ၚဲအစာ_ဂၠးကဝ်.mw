{{Celebration
|name = တ္ၚဲအစာ ဂၠးကဝ်<br>World Teachers' Day
|image = Teacher at Mon National School in Mon State 2019.jpg
|image_caption = ဗီုအစာဘာ နာဲထဝ်မန်(က)ယီုသာသာ အဃောမဗ္တောန်ဒၟံင်လိက် ပ္ဍဲဘာကောန်ဂကူမန် ကွာန်ပြာန်ဍေင် သၞာံဗ္တောန်ပညာ(2015/16)
|birth_date = {{Celebrated date and year|1994|10|05}}
|birth_place = UNESCO/ILO
|monuments = တ္ၚဲထပက်စၟတ်တဲ တင်မပစၟတ်သမ္တီ အရာမဒှ်ဓဝိင် လတူ အကာဲအရာ အစာဂမၠိုင်
|birth_name = တ္ၚဲအစာ ဂၠးကဝ်
|occur_date = 
|occur_place = 
|known_for = 
|purpose = သွက်မၞိဟ်တအ် ဂွံစွံအာရီု လတူ စရာဲ၊ စေတနာ ကေုာံ ဍာ်ဒကေဝ် အစာဂမၠိုင်။
|movement = ကၠောန်သဘင်ဟီုတွဟ် ဖျေဟ်အစဳအဇန် သွက်ပရေင်ပညာ။
|celebrated_place = အလုံဂၠးကဝ်
}}
'''တ္ၚဲအစာ ဂၠးကဝ် '''({{Lang-en|World Teachers' Day or InInternational Teachers Day}}) ဂှ် ဒှ်တ္ၚဲ မကၠောန်ဗဒှ် လၟေင်သၞာံ ပ္ဍဲကဵု ဂိတုအံက်တဝ်ပါ ၅။ တ္ၚဲစၟတ်သမ္တီဏအ်ဂှ် စကၠောန်ကၠုင် နူကဵုသၞာံ ၁၉၉၄ နမပစၟတ်သမ္တီ တ္ၚဲယူနေတ်သကဝ်/အာင်အေဝ်အဝ် မထပက်စၟတ်တဲ တင်မပစၟတ်သမ္တီ အရာမဒှ်ဓဝိင် လတူအကာဲအရာ အစာဘာဂမၠိုင် နူသၞာံ ၁၉၆၆(UNESCO/ILO Recommendation concerning the Status of Teachers)ရ။<ref>{{Cite web|url=http://en.unesco.org/themes/teachers/world-teachers-day|title=World Teachers' Day - 5 October 2017|website=UNESCO|language=en|access-date=2017-10-06}}</ref> တင်လတုပ်စိုတ်ဂှ် ဒှ်ကိရိယာ မဖျေဟ်လဝ် သွက်ဂွံၜတ်ကၞာတ် ကေုာံ သွက်ဂွံဗၟံက်ထ္ၜး အကာဲအရာ ကေုာံ သဇိုင်ဒၟံင် အစာဘာ အလုံလိုက်တအ်ရ။<ref name=":0">{{Cite book|title=The Power of Education: Education for All, Development, Globalisation and UNESCO|last=Power|first=Colin|publisher=Springer|year=2014|isbn=9789812872210|location=New York|pages=191}}</ref> တင်မပစၟတ်သမ္တီဂှ် ဒှ်အရာ မဖျေဟ်ပိုင်ခြာလဝ် အရာမဆေင်စပ် ကုပဝ်လသဳ၊ လဒက်ပတန်ဂကောံ၊ ကေုာံ ပရေင်ပညာ ကုပူဂိုလ် ညးမပအစာတအ် ညံင်ဂွံ သၠုင်ပတိုန် ဍာ်ဒကေဝ်ညးတအ် လၟေင်လၟေင်၊ ကမၠောန်ညးတအ် ကေုာံ အကာဲအရာကမၠောန်ညးတအ်ရ။<ref name=":0" /> တင်ရန်တၟအ် မကၠောန်တ္ၚဲအစာ ဂၠးကဝ် ဝွံ သွက်ဂွံ စွံအာရီု လတူ စရာဲ၊ စေတနာ၊ ကေုာံ ဍာ်ဒကေဝ် အစာဂမၠိုင် ပ္ဍဲဂၠးတိ ကေုာံ သွက်ဂွံ သၠုင်ပတိုန် အခေါင်အရာ အရာမဒှ်ဓဝိင် လတူဘဝအစာဘာ ကေုာံ အရာညးတအ်မဗတောန်တအ်ရ။<ref name=":1">{{Cite web|url=http://www.unesco.org/new/en/education/themes/education-building-blocks/teacher-education/frequently-asked-and-questions/|title=Frequently Asked and Questions {{!}} Education {{!}} United Nations Educational, Scientific and Cultural Organization|website=www.unesco.org|language=en|access-date=2017-10-06}}</ref>

== ဗီုမကၠောန် သဘင် ==
နမကၠောန် တ္ၚဲအစာ ဂၠးကဝ်တုဲ နကဵုယူနေစ်သကဝ် ကေုာံ ဂကောံပရေင်ပညာဂၠးကဝ် (Education International - EI) ကၠောန်ဗဒှ် တင်ဆဝ်မ္ၚုဟ် ရိုဟ်ဒဒှ်သၞာံ သွက်ညးဂၠးကဝ် ဂွံတီကၠိုဟ် ပရူအစာ(ဘာ) ကေုာံ ဗီုအစာတအ် မဆက်စပ်ဒၟံင် ပ္ဍဲပရေင်ဇၞော်မောဝ် ကွးဘာ ကေုာံ ဂကောံမၞိဟ်တအ်ရ။<ref name=":0" /> ညးတအ် ပံင်ကောံ ကုဌာနမဳဒဳယာတအ်တုဲ ကၠောန်ကၠုင်ဒၟံင် ညံင်တင်ရန်တၟအ်ဏအ် ဂွံစိုပ်တရဴရ။ တဝ်ဆဝ်မ္ၚုဟ်ဂှ် မွဲသၞာံကဵုမွဲသၞာံ က္ဍိုပ်လိက် ဟွံတုပ်ရေင်သကအ်ရ။ ဥပမာ ပ္ဍဲသၞာံ ၂၀၁၇ ဂှ်မ္ဂး ကေတ်လဝ် က္ဍိုပ်လိက် "'''ကဵုအခေါင်အဝဵုကၠောန် ကုအစာဘာတအ်ညိ''' Empowering Teachers”။ က္ဍိုပ်လိက်ဏအ်ဂှ် ညးတအ်ဒုင်သဇိုင် ကုတင်မပစၟတ်သမ္တီ အရာမဒှ်ဓဝိင် လတူအကာဲအရာ အစာဂမၠိုင် မပေင် ၂၀ သၞာံရ။<ref>{{Cite web|url=http://en.unesco.org/news/teaching-freedom-empowering-teachers|title=Teaching in Freedom, Empowering Teachers|website=UNESCO|language=en|access-date=2017-10-06}}</ref>

သွက်သၞာံ ၂၀၁၈ ဂှ် ယူနေစ်သကဝ် ရုဲစှ်ကေတ်လဝ် က္ဍိုပ်လိက် "'''အခေါင် သွက်ဂွံဗတောန်ပညာ ဟီုမ္ဂးဂှ် ဒှ်အခေါင် မပသၠုင်ပတိုန် ဍာ်ဒကေဝ် အစာဘာ။''' The right to education means the right to a qualified teacher.”<ref name=":2">{{Cite web|url=https://en.unesco.org/events/world-teachers-day-2018-right-education-means-right-qualified-teacher|title=World Teachers' Day 2018 International Conference|website=UNESCO|language=en|access-date=2018-09-11}}</ref> က္ဍိုပ်လိက်ဏအ်ဂှ် ဒုင်သဇိုင် ကုလိက်လလောင်တြး အခေါင်အရာမၞိဟ် အလုံဂၠးကဝ် မပေင် ၇၀ သၞာံရ။ အရာညးတအ် မိက်ဂွံဟီုဂှ် ယဝ်ရ ဟွံမဲ ကုပရေင်သၠုင်ပတိုန် ကဆံင်ပညာ ကဆံင်ဍာ်ဒကေဝ် အစာတအ်မ္ဂး အခေါင် ကွးဘာတအ် သွက်ဂွံဗတောန်ပညာဂှ်လေဝ် ကတဵုဒှ်ကၠုင်မာန် ဟွံသေင်ရ။<ref name=":2" />

သွက်သၞာံ ၂၀၁၉ ဂှ် ညးတအ် ရုဲစှ်လဝ် နကဵုက္ဍိုပ်လိက် "'''အစာဘာ အဝဲသၟတ် - ဒှ်အစာမစိစောန် အနာဂတ်၊''' Young Teachers: The future of the Profession"။ ညးတအ် စွံအာရီု လတူအစာဘာသၟတ် ကေုာံ ညးသၟတ်တအ် ညံင်ဂွံ ရုဲစှ် သွက်ဂွံပအစာဘာရ။<ref>{{Cite web|url=https://en.unesco.org/commemorations/worldteachersday|World Teachers' Day Celebraton in 2019|title=World Teachers' Day in 2019|website=UNESCO|Language=en|access-date-2019-10-05}}</ref>

တ္ၚဲအစာ ဂၠးကဝ်ဂှ် ကၠောန်ဗဒှ်ဒၟံင် ဍုင် ၁၀၀ ဍုင်ပြင်င်ရ။<ref>{{Cite news|url=https://www.awarenessdays.com/awareness-days-calendar/world-teachers-day-2018/|title=World Teachers Day 2018 - National Awareness Days Events Calendar 2018 & 2019|work=National Awareness Days Events Calendar 2018 & 2019|access-date=2018-09-11|language=en-US}}</ref>

==နိဿဲ==
<references />

[[Category:!Main category]]
[[Category:BEHM]]
[[en:World Teachers' Day]]
[[my:ကမ္ဘာ့ဆရာများနေ့]]
{{DEFAULTSORT:တ္ၚဲအစာ ဂၠးကဝ်}}
[[Category:တ္ၚဲတၟေင် တ္ၚဲပရဲဂမၠိုင်]]
{{Mon celebrations and memorial days}}
