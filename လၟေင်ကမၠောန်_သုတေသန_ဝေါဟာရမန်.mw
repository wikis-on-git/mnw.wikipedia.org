==လၟေင်ကမၠောန် သုတေသနဝေါဟာရမန် (Business Plan for Mon Lexicon)==

===တင်ရန်တၟအ် (Vission Statement)===
ဝေါဟာရမန်ခေတ်နာနာတအ်ဂှ် ညံင်ဂွံတီကၠိုဟ် ပွံက်(အဓိပ္ပါယ်) ကေုာံ လွပ် (ဗီုစကာ)၊ တုဲပၠန် ညံင်ဝေါဟာရတအ် ဂွံဂျိုင်ဒၟံင် ပ္ဍဲအရေဝ် ကေုာံ လိက်မန်။

===(Mission Statement)===
"ဝေါဟာရမန်ဗၠိုတ် ဂကူမန်အိုတ်" ဟိုတ်ဂှ်ရ တၠပညာ ကေုာံ ဝါသနာ လတူအရေဝ်ဝေါဟာရမန်ဂမၠိုင်ကီု သီုကဵု ညးမစွံၚုဟ်မးလတူအရေဝ်မန်တအ် ပံင်ကောံရေင်သကအ်တုဲ သ္ဒးကၠောန်အာ ကမၠောန်သုတေသန ဝေါဟာရမန်ရ။

* ဇၟာပ်မၞိဟ် မဗှ်လိက်မန်လေပ်တအ်ဂှ် ဗိုင်ပကောံ မအရေဝ်ဝေါဟာရမန် နူကဵု လိက်မန်တြေံကီု သီုကဵု လိက်မန်တၟိဂမၠိုင်။ 
* မအရေဝ် မပကောံဂွံလဝ်တအ်ဂှ် တၠပညာ ကေုာံ တၠဝါသနာ မနွံကဵုလညာတ်သုတေသနတအ် ပသုတေသနေတုဲ ပံက် ပွံက်အဓိပ္ပါယ် ကေုာံ စၞောန်ထ္ၜး လွပ် ဗီုမဂွံစကာတအ်ရ။ 
* မဝေါဟာရ မပကောံဂွံလဝ်တအ်ဂှ် ပကောံစွံလဝ် ပ္ဍဲဒတန် ဇၟာပ်မၞိဟ် ကလိဂွံမာန် လတူအေန်တာနေတ် ကေုာံ စကာနဲ social media မပ္တံကဵု ကၠောန်ပ္တိတ် ရုပ်ဒမျိုင်တုဲ ညံင်ဂွံဗျာပ်တြးစိုပ် အကြာညးဍုင်ကွာန်တအ်။ 

===Product Desription===
ကာလမချူလိက်မန် မဟီုအရေဝ်မန်မ္ဂး ညံင်ဂွံဒှ် နကဵုအခိုက်မန်ဂှ် ဒှ်အရာကိစ္စဇၞော်မွဲ သွက်ဂကူမန် ဂွံဆက်တန်တဴအာ နဒဒှ် ဂကူတၞဟ်ခြာမွဲရ။ ဟိုတ်ဂှ်ရ နကဵုဂကောံဝွံ ညံင်ဂွံဗၟံက်ပ္တိုန် မအရေဝ်မန်တုဲ မအရေဝ်မန်တအ်ဂှ် ညံင်ဇၟာပ်မၞိဟ် ဇၟာပ်အခိင်ကလိဂွံမာန်ဂှ် ဒှ်ကမၠောန်မကၠောန်ပ္တိတ်အဓိက ဂကောံဝွံရ။ 

ကမၠောန်ဝွံ မဒှ်ကမၠောန် အိုတ်မွဲဂကူမန်တုဲ သီုဒှ်ကမၠောန် မလှဲလး ဗွဲမလောန်ဂှ်ရ ပွံက် ကေုာံ လွပ်ဝေါဟာရတအ်ဂှ် နကဵုတၠပညာမန်တအ် သ္ဒးသ္ၚေဝ်ဂၠေပ် ဗိုင်ဖျေဟ်ကဵု သ္ဂုတ်သွာတ်ရ။

ဟိုတ်နူ တၠပညာ ကေုာံ တၠဝါသနာ လပါ်အရေဝ်ဘာသာမန်တအ် ပံင်ကောံတုဲ သ္ၚေဝ်ဂၠေပ်လဝ်ဂှ်ရ ဝေါဟာရ နူကဵုဂကောံဝွံ မပလဝ်ဒတန်တအ်ဂှ် ဒှ်ဝေါဟာရ မနွံကဵု ဍာ်ဒကေဝ်တုဲ ခိုင်ကၠိုက်ဗိုန်ဇၟအ်ရ။ 

မအရေဝ်မပကောံဂွံလဝ်တအ်ဂှ် နကဵုဂကောံဝွံ ပသုတေသန ဂၠာဲနိရုတ်ဍေဟ်တုဲ ညးမစကာ မအရေဝ်တအ် ဂွံတီကေတ် တမ်မူလ မအရေဝ်တအ် မကၠုင်နူလဵု၊ နူမန်တြေံဟာ၊ နူသံသကြိုတ်ဟာ၊ နူဗၟာဟာ တုဲပၠန် ဝေါဟာရ မဒှ်ဒၟံင်ၜါမ္ဂး မအရေဝ်လဵု မဒှ်မအရေဝ်မန် မအရေဝ်လဵု မဒှ်မအရေဝ်ဂလေအ်ဂှ် ရုဲစှ်ကေတ် မအရေဝ်မဒးဂၞပ်စိုတ်ညးတအ်မာန်ရ။
