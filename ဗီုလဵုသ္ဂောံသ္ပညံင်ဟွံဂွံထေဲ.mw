'''ဗီုလဵုသ္ဂောံသ္ပညံင်ဟွံထေဲ''' −  ဝိညာဏ်ထဝ် မန်ထေန်


လိက်အုပ်မွဲမၞုံယၟု−(ဗီုလဵုသ္ဂောံသ္ပညံၚ်ဟွံဂွံထေဲ)မဒှ်ကီုရ၊ လိက်အုပ်ဏံဝွံ ဒှ်တဴသ္ကံတဲခိုဟ်မွဲသွက်ကောန်ဂကူဗုဒ္ဓဘာသာပိုဲတုဲ သွက်သ္ဂောံသုၚ်စောဲဘဝဂွံဆဵုတသိုက်ဇေတ်ဇေတ်မာန်ပ္ဍဲဍာန်ဗုဒ္ဓဘာသာမွဲရ၊ ဒှ်နဲကဲခိုဟ်မွဲသွက်သ္ဂောံပြိုၚ်ပ္ကာန်ကဵုပြသၞာဇၟာပ်ဇၟာပ်တ္ၚဲဏံခိုဟ်မွဲကီု၊ ယဝ်ရပိုဲဏံမိက်သ္ဂောံဒှ်ကောန်ကွးနာဲပိုဲဗုဒ္ဓမ္ဂးတှ်ေ လိက်အုပ်ဏံမွဲဍောတ်ဂှ်ထေက်ကဵုဒးသ္ပသ္ကံတဲအိုတ်ညိအဴ။


လ္ပမံၚ်လအ်တုဲ ဇၟာပ်ညိအဲစွံသမာဓိမွဲချိန်ခဏ ရာန်ကေတ်အခိၚ်မွဲလစုတ်တုဲ ပိုဲလုပ်ဗှ်လိက်အုပ်ဏံစိုအ်။


'''နိဒါန်လိက်'''

လိက်အုပ်ဍောတ်ဏံမၞုံယၟု(ဗီုလဵုသ္ဂောံသ္ပညံၚ်ဟွံဂွံထေဲ)အုပ်ဏံဝွံ ပ္ကောံလဝ်မအရေဝ်ဝေတ်ဒၠောံဗ္တောန် နဒဒှ်ကောန်ဗုဒ္ဓဘာသာမွဲတုဲ ဒှ်တံတဴဖဵုသွက်ၐဝပိုဲတံသီုညးဖ္အိုတ်ကီုရအဴ၊ မအရေဝ်ပ္ဍဲကဵုလိက်အုပ်ဏံဝွံ ဟီုလဴစိုပ်အာဗီုဂွံဗ္စာရဏာဒုဟ်ထေဲပိုဲတံနာနာသာ်ကီု၊ သွက်သ္ဂောံဒ္ဂေတ်ဝေတ်ဗ္တောန်ညံၚ်ဒုဟ်ဂွံလာဲလေၚ်အာနူကဵုဓဝ်ဒုဟ်ထေဲတံဂှ်တုဲ ဂွံက္တဵုဒှ်ကၠုၚ်မၞိဟ်ထေံကဵုညးတၞဟ်ဟွံလေပ်မွဲကီုရ။


ဖျုန်လိက်အုပ်ဏံဝွံ ထေက်ကြိုက်ကဵုအၚာပ်စိုတ်သွက်မၞိဟ်တ္ၚဲဏံသွက်သၟတ်တ္ၚဲဏံခိုဟ်အိုတ်တုဲ ကေတ်ကၠုၚ်အခိၚ်အကြာကမၠောန်ၜိုတ်သၠးဂှ်တုဲ ချူဇန်ပ္ကောံကၠုၚ်လဝ်လိက်ဏံမွဲအုပ် သွက်သ္ဂောံဒှ်ပရၚ်တဲခိုဟ်အိုတ်သွက်ကောန်ဂကူဗုဒ္ဓဘာသာတံကီု၊ ဒှ်သွက်သ္ဂောံသုၚ်စောဲအာပ္ဍဲဘဝလၟေၚ်လၟေၚ်တ္ၚဲသွက်ကောန်ဂကူတံနကဵုဂၠံၚ်ဍာန်ဓရ်တပ်အးမွဲတၞုၚ်ကီုတုဲ ညံၚ်ကဵုပိုဲကောန်ဂကူတံသီုညးဖ္အိုတ်ဂွံကွာ်ဗက်အာဂၠံၚ်ဍာန်အပါပိုဲဂေါတမလးလဝ်မွဲတၞုၚ်သွက်ပိုဲကောန်တံရ။


လုပ်ဗှ်ဖျုန်လိက်စိုအ် −−−− ကျာ်တြဲနာဲပိုဲဗုဒ္ဓဝွံ ဒှ်တဴသာသနာဍိုက်ပေၚ်ကဵုမေတ္တာမွဲကွေံကွေံရ၊ နာဲပိုဲညးဍိုက်ပေၚ်ကဵုဓရ်နွံတဴမွဲသာ်ပၠန်ဂှ်တှ်ေ ညးတၠဂရုဏာဇၞော်အိုတ်မွဲတုဲ ဟိုတ်ဏံရပိုဲကောန်ဂကူဗုဒ္ဓဘာသာတံသီုညးဖ္အိုတ်လေဝ် ဒးဒုၚ်ဝေတ်ဗ္တောန်ကေတ်ကၠုၚ် ညံၚ်ဂွံနွံကဵုဓဝ်ဂရုဏာမွဲတုဲ သွက်သ္ဂောံရီုဗၚ်ညးမွဲကဵုညးမွဲ သီုစိုတ်သီုကာယတုဲ နွံကၠုၚ်ကဵုမေတ္တာလ္တူညးသ္ကံလၟိုန်ရ၊  '''(ရံၚ်ကဵုအခိၚ်အခေတ်ကာလဒေသပူဂဵုမွဲမွဲတုဲ သုၚ်စောဲစကာမေတ္တာဂရုဏာဏံညိပ္ဍဲနာဍဳမိဏေတ်စက္ကဏံ)။'''


မေတ္တာဟီုမ္ဂးဂှ် ဒှ်သွက်ဂွံဒစဵုဒစးကဵုဓဝ်ထေံတံမဒှ်ရ၊ ဓဝ်ထေဲဏံမွဲရဒှ်တဴသၞသတြု ပလီုတဴဓဝ်မေတ္တာညံၚ်ဟွံဂွံက္တဵုဒှ်မံက်ဂတဝ်ကၠုၚ်မာန်ရ၊ ညးလ္ၚဵုတံဂှ်ဒှ်တဴမၞိဟ်ထေံပြဟ်စိုတ်ပြဟ်တုဲ ပ္ဍဲကဵုအခိၚ်ထေဲတိုန်ဂှ်ဟေၚ် အရာကၠောန်သ္ပဟီုဂးနာနာတံဂှ်လေဝ်မ္ၚိုဟ်ကြံၚ်တိတ်ဟလုတ်အာကီု၊ ကၠောန်ဗဒှ်ကဵုအရာနာနာလီုလာ်စာ်ထောၚ်ကၠုၚ်မာန်လောဲလောဲကီု၊ မုဂွံဗဂဵုလဟဵုကၠောန်သ္ပလေဝ်ဍာန်ပိုတ်ဒၟံၚ်တုဲ စိုတ်တေံဟွံညိၚ်ဝတ်ဟွံၜိုဟ်သိုဟ်တေံတိုန်ထေဲအာဂၠိုၚ်ဂၠိုၚ်တုဲ ဒှ်တဴကၠုၚ်ပြသၞာနာနာဒၟာနူကဵုစိုတ်ဇကုလောဲလောဲရ၊ ပ္ဍဲအခိၚ်အဃောမထေဲတိုန်ဒၟံၚ်ဂှ်လေဝ် မေတ္တာဟီုဂှ်ကၠေံပၠိုတ်စိုပ်အာအရောပ်လဵုဟွံတီအိုတ်ရ၊ မေတ္တာတံဂှ်လေဝ်အာအေပ်ဇူထောံအိုတ်ရ၊ လပါ်ဓဝ်ထေဲဂှ်ပၠန်လေဝ် သီုကဵုဟွံမွဲယ်ဗၟိက်ကဵုဍေံဟေၚ် ဗွဲတၟေၚ်ဍေံမံက်တိတ်ကၠုၚ်မာန်လောဲလောဲရ။


ဟိုတ်ဒှ်သာဲဂှ်တုဲ နဲကဲဂတာပ်အခေတ်ခိုဟ်အိုတ်သွက်သ္ဂောံဂစိုတ်သ္အးကၠေံဓဝ်ထေဲတံညံၚ်ဂွံအိုတ်အာပ္ဍဲစိုတ်ပိုဲဏံဟီုဂှ်တှ်ေ ဗီုဂွံဗ္စာရဏာနာနာ ဗီုလဵုဂွံဝေတ်ဟီုလဴဗ္တောန်ပိုဲတံပၠန်ဂှ် ဆက်ဗှ်အာညိအဴ။


'''နဲကဲ(၁)'''

'''(ဒးကူချပ်ဂုဏ်ဖဵုနာနာဒးလီုလာ်အာဒၟာနူကဵုပိုဲဒှ်မၞိဟ်ထေဲပြဟ်)'''

ဒးကူချပ်ဂုဏ်ဖဵုနာနာဒးလီုလာ်ကၠုၚ်ဒၟာနူကဵုပိုဲဒှ်မၞိဟ်ထေဲပြဟ်မွဲဟီုဂှ် −−−−

(က) − ဒးဗ္တောန်ဒၟံၚ်စိုတ်ပိုဲဏံတွဵုဟီုဂှ်တှ်ေ နာဲပိုဲဗုဒ္ဓဝွံ ဒှ်တဴညးတၠမဟာဂရုဏာမွဲတုဲ ဗ္တောန်ဟီုလဴကဵုကောန်ဗုဒ္ဓဘာသာတံညံၚ်သ္ဂောံဒှ်မၞိဟ်တၠမေတ္တာမွဲရ၊ ပိုဲတံတီထေဲမံၚ်သၟးတုဲဟွံထပၠိုတ်ထောံပၟတ်ဓဝ်ထေဲဂှ်တွဵုဏောၚ်တှ်ေ ဣဏံဟီုဂှ် ဒှ်တဴပိုဲတံဟွံဒ္ဂေတ်ဗက်ဗီုအရေဝ်ဝေတ်ဗ္တောန်နာဲပိုဲဗုဒ္ဓကီုရ၊ ဟွံကၠောန်သ္ပကွာ်ဗက်ဗီုကဵုဂၠံၚ်ဍာန်နာဲပိုဲကီုတုဲ ဟွံထေက်ကဵုဒှ်ကောန်ကွးနာဲပိုဲသၟးဟွံက သီုကဵုဟွံဒှ်တဴမၞိဟ်ဗီုကောန်ဂကူဗုဒ္ဓဘာသာမွဲရ၊ ဟိုတ်ဒှ်သာ်ဂှ်တုဲ ပိုဲတံထေက်ကြိုက်ဒးပဠေဝ်စိုတ်ပိုဲကောန်ဂကူတံ ညံၚ်သ္ဂောံဒှ်ကောန်ကွးဆာန်နာဲပိုဲအိုတ်တုဲ ဂွံကိတ်ညဳဒုၚ်ယၟုကောန်ဂကူဗုဒ္ဓဘာသာဍာံဍာံခိုဟ်ခိုဟ်မွဲမာန်ရ။


(ခ) − နာဲပိုဲဗုဒ္ဓဗ္တောန်ဟီုလဴလဝ်ဂှ် မၞိဟ်မထေဴတိုန်ကိုပ်ကၠာဂှ်ဒှ်တဴမၞိဟ်ဗၠေတ်မွဲရ၊ တုဲတှ်ေပၠန်လေဝ် မၞိဟ်ဟွံမွယ်ကဵုသတိတံဂှ်ဟေၚ်ရဒးအလီတုဲ ထေဲဗက်အာဗီုဍေံဂှ်အိုတ်မွဲစွံရ၊ '''(ညးဟီုကေၚ်မိၚ်မံၚ်ဂှ် ကၠဵုမွဲကဳတုဲယဝ်ပိုဲကဳဗက်တှ်ေဒှ်ကၠဵုကဳၜါရ၊ ဂလာန်ဝွံထေက်ကဵုဒးဂွံသတိအိုတ်ညိဏး)၊'''   ဟိုတ်ဒှ်သာ်ဂှ်တုဲ ညံၚ်ရဴသိုန်မာန်ပတိုန်ကေတ်ဓဝ်ပရေံဓဝ်မယုတ်တံဂၠိၚ်သ္ၚောဲဂၠိုန်တိုန်ကၠုၚ်ညးသ္ကံအိုတ်ရ၊ ဗီုဏံဂှ်ဒှ်စိုတ်ဂၠုဓီုတုဲ ဒှ်တဴမၞိဟ်ပရေံနူကဵုမၞိဟ်မထေဲကိုပ်ကၠာအိုတ်ဂှ်ဏီရ၊ ပိုဲတံလ္ပဒုၚ်ကေတ်ယၟု သီုဒှ်မၞိဟ်ပရေံသီုဒှ်မၞိဟ်ဒိုဟ်ဂၠုဓီုမွဲတွဵုညိ၊  အခိၚ်ဆဵုတီညာတ်ကေတ်မွဲလပါ်တေံထေဲတိုန်ကၠာတှ်ေ ပိုဲဏံလ္ပထေဲဗက်အာဍေံတွဵုညိအဴ၊ ယဝ်ပိုဲထေဲဗက်ဗီုဍေံကီုတှ်ေ ညံၚ်ရဴကၠဵုၜါကဳကိတ်ညးသ္ကံတုပ်တုပ်ရ၊ မၞိဟ်ထေံကိုပ်ကၠာဂှ် ဒှ်မၞိဟ်ဂၠုဓီုမွဲတုဲ သီုကဵုဟွံမွယ်ဗဟုသုတအရာသုၚ်စောဲဘဝတုဲ ဖဵုနာနာလေဝ် မၞိဟ်ထေဲပြဟ်တံဂှ်လီုလာ်အိုတ်ပိုတ်ကၠုၚ်မာန်ရ၊ မၞိဟ်ထေဲပြဟ်တံဂှ်လေဝ် စိုတ်ဍေံတံဟိုတ်ဖဵုအောန်လောန်တုဲ သိုၚ်စောဲစကာအရီုစိုတ်အတ္တပူဂဵုဂၠိုၚ်တုဲ ညးလဵုမံၚ်ဗ္ဒဲါတံဂှ်တှ်ေ ဟွံမွယ်ကဵုတသိုက်ကွေံကွေံရ၊  ဇေတ်ဇေတ်ဂှ်တှ်ေ မၞိဟ်ဗွဲမဂၠိုၚ်ဟွံဒးစိုတ်မၞိဟ်ထေဲပြဟ်စိုတ်ပြဟ်ရ၊  အိန်ထံၚ်လ္ၚဵုဂှ် ဒှ်သၞတၚ်ကယျာၚ်ညးသ္ကံမိၚ်မံၚ်တွဵုဂှ်တှ်ေ'''(ယဝ်အဲတီမံၚ်ဗှ်ေစိုတ်ပြဟ် ဒှ်မၞိဟ်ထေဲပြဟ်တှ်ေအဲဟွံပံၚ်ကဵုဗှ်ေ)'''သာ်ဏံလေဝ် ဂကောံအိန်ထံၚ်တံဂှ် ဒးဆဵုအာပြသၞာပ္ဍဲဘဝလၟေၚ်လၟေၚ်တ္ၚဲဟွံပိုတ်သ္ကုတ်ရ၊  ဗီုလဵုသ္ဂောံသ္ပရော ဆာန်ပံၚ်အာညးသ္ကံဂွံကၠုၚ်ကောန်ပိပန်ယျတှ်ေ ဒးဆက်ပံၚ်အာညးသ္ကံရလေဝ်၊ ယဝ်ညးတၞဟ်တီဇကုဒှ်မၞိဟ်စိုတ်ထေဲပြဟ်ဏောၚ်တှ်ေ ကမၠောန်ဇၞော်ကဵုဒြဟတ်ဂှ် ဟွံလုပ်စိုပ်အိုတ်တုဲ သီုကဵုဟွံမွယ်ကဵုၚုဟ်မးမၞိဟ်ပ္ဍဲမတ်ညးတၠပညာတံရ။


(ဂ) − နာဲပိုဲဗုဒ္ဓဗ္တောန်ဆက်အာပၠန်ဂှ်တှ်ေ ယဝ်ရညးတၞဟ်ထေဲကၠုၚ်ကဵုပိုဲဏံတှ်ေ ပိုဲဏံဂှ်လ္ပထေဲဗက်အာဍာ်ဍေံဂှ်တွဵုညိ၊ ယဝ်ရကောန်ဂကူတံကၠောန်ဂွံဗီုဏံတှ်ေ ဒှ်မၞိဟ်ဇၞးတဴပေဲါပၞာန်ဏံရ၊ ပေဲါပၞာန်ဗီုဏံဂှ်မၞိဟ်ဂွံမာန်ကေတ်ဇၞးဍေံဂှ်နွံအောန်တဴဗွဲမလောန်ရ၊ ပ္ဍဲကဵုအခိၚ်ပိုဲတီညးမွဲလပါ်ဂှ်ဗီုပြၚ်ပြဴၚ်သၠာဲဗၠေတ်ပကတိမ္ဂးတှ်ေ လပါ်ပိုဲဏံဂှ်ဒးနွံကဵုသတိဟေၚ် ဂှ်မၚ်မွဲလဝ်စိုတ်ပိုဲလ္ပကဵုယောၚ်ယာအာဇၟာပ်စက္ကဂှ်ညိ၊ ဟွံထေက်ကဵုဗက်ထေဲအာကဵုဍေံတုဲ ဒှ်တဴဂွံကၠောန်ဗဒှ်ဖဵုသီုညးၜါလပါ်ကီုရ၊ လဆောဝ်လဆောဝ်တှ်ေ ဓဝ်ဍာံဟီုဂှ် ၜိုန်ရပိုဲဏံဟွံကလေၚ်ကယျာၚ်ဗက်ထေဲကီုလေဝ် ပိုဲဏံတီကေတ်ညးမွဲဓဝ်သ္ၚိတ်သ္ၚိတ်တုဲ ယဝ်ရဖဵုဍေံအောန်တီကၠးဏောၚ်တှ်ေ ဒးပဲါစ္ဍးတိတ်အာနူမၞိဟ်ဂကောံတံဂှ်ထေက်ရ၊ ယဝ်ရပိုဲမံၚ်ဒၟံၚ်ကရောံဍေံဆက်အာလအ်လအ်တှ်ေ ဓဝ်အေၚ်ဒုၚ်ပိုဲမၞိဟ်ဏံဟီုဂှ်နွံကဵုအခိၚ်အိုတ်တုဲ ဖေက်လုပ်ဒၞက်ဍေံလောဲလောဲရ၊ ပိုဲဏံဂှ် ကျာ်တြဲတၠအရှိုန်ဟွံသေၚ်တုဲ ဒှ်ပုထုဇန်သာမညဏောၚ်တှ်ေ ဒးစွံသတိဓဝ်အေၚ်ဒုၚ်ဏံရ၊ 


ဟိုတ်ဒှ်သာ်ဂှ်တုဲ  ပိုဲကောန်ဂကူဘာသာတံသီုညးဖ္အိုတ်ဂှ် လ္ပဒးဒုၚ်ကျထောံပေဲါပၞာန်ဏံဂှ်အိုတ်ညိအဴ၊  ထေက်ကဵုဒးဒှ်မၞိဟ်အံၚ်ဇၞးပေဲါဗ္တိုက်ဓဝ်ထေဲဏံဂှ်ညိ၊ တုဲတှ်ေ ဒးဒှ်တဴမၞိဟ်ညးသိုၚ်ပတိုန်ဂုဏ်ဖဵုနာနာဂှ်ညိ၊ လ္ပကဵုဒှ်မၞိဟ်ဟလိုၚ်ပ္တိုန်ဓဝ်မ္ၚိုဟ်ကြံၚ်ဟွံပေၚ်စိုတ်ညးမွဲကဵုညးမွဲဂှ်ညိ၊ ယဝ်ရပိုဲကောန်ဂကူတံပွမထေဲဂှ်နွံမံၚ်ဏီဟွံအိုတ်ဏောၚ်တှ်ေ ဆက်ဗ္စာရဏာကေတ်နဲကဲၜါပၠန်ညိအဴ။


'''နဲကဲ(၂)'''

'''ဗ္စာရဏာဒုဟ်ဒဏ်မကၠုၚ်နူကဵုထေဲ'''

မၞိဟ်မထေဲပြဟ်တံဂှ် ပ္ဍဲဘဝလၟေၚ်လၟေၚ်တ္ၚဲဍေံတံဂှ်လေဝ် ဟွံမွယ်ကဵုတသိုက်စိုတ်ကွေံကွေံရ၊ အခိၚ်ဍေံတိက်လေဝ်နွံကဵုဒဒိုက်စိုတ်နာနာမာန်ရ၊ သွက်မၞိဟ်စိုတ်ပြဟ်ထေဲပြဟ်တံဟွံတီမွဲသာ်ဂှ် ပွမထေဲပြဟ်ဏံဂှ်ဒှတဴအန္တရာဲကဵုဘဝဇကု ဒှ်တဴအန္တရာဲဂကောံအိန်ထံၚ်ဇကု  ဒှ်တဴအန္တရာဲဂကောံဘာသာဇကုမာန်လောဲလောဲတုဲ စိုတ်ဍေံတံဂှ်လေဝ်ဒှ်ကၠုၚ်သရမွဲ အ္စာဂဥုဲစောန်စောန်တံကၠုၚ်လွဳလေဝ် လွဳဗၠးမာန်ဂၠံၚ်ဍာန်ဟွံမွယ်ရ၊ နဲကဲလွဳဗၠးမာန်ဂှ်တှ်ေ ဒးတီကၠိုဟ်ဟိုတ်ဖဵုကဵုဂၠိုၚ်ဂၠိုၚ်တှ်ေ စိုတ်ဒှ်မံၚ်သရပ္ဍဲတေံဂှ်ပူဂဵုတံဂှ်ဟေၚ်လွဳကေတ်ဗၠးရ၊  ဇကုပိုဲဏံပိုဲဒးလွဳကေတ်ကေတ်ရ။


လၟေၚ်လၟေၚ်တ္ၚဲဏံပိုဲဂွံဆဵုဒၟံၚ်တွဵုရဟွံသေၚ်ဟာ၊  နူဍောတ်ဍောတ်မိမပိုဲညးတံဒှ်သၞညးသ္ကံကီု၊  ပရေၚ်ပရောမွဲမွဲ ညးမွဲလပါ်ဂှ်ဟွံတီကၠးတုဲ ဗီုဆဵုဗီုဟီုလက်ဒေါန်စုတ်ပေၚ်ပြးကီုရ၊  အခိၚ်တီဓဝ်ဍာံဂှ်တှ်ေ ဗၠေတ်မံၚ်တုဲ  အရာအဃောမထေဲဒှ်သၞလောန်ကၠုၚ်ဗွဲကိုပ်ကၠာဂှ်မုဖဵုနွံရော၊  ထၟာဲပုၚ်ပ္ၚာၚ်စပုၚ်အပါကၠဟ်ဖျေံတိထ္ကးအာအိုတ်အးဂှ်ကလေၚ်ကေတ်ဂွံမံၚ်ဏီဟာ၊ ဣဏံဒုဟ်ထေဲပြဟ်ပ္ဍဲဘဝအဲညးချူလိက်ဏံဂွံဆဵုကၠုၚ်၊  −−  ပ္ဍဲကဵုတ္ၚဲဏံလေဝ် ဇၟာပ်ညးအဲထေၚ်ဗၠေတ်မှာကၠုၚ်ဒၟာနူစိုတ်ပြဟ်ထေဲပြဟ်တံဂှ်နွံတဴသီုညးဖ္အိုတ်ရအောန်ကဵုဂၠိုၚ်၊  ယဝ်ဒှ်မၞိဟ်ထေဲအောန်ထေဲလဇုဲဏောၚ်တှ်ေ ဂွံဒုၚ်ကေတ်ဂုဏ်ဖဵုနာနာသာ်ပ္ဍဲဘဝလၟေၚ်လၟေၚ်တ္ၚဲသက်ပ္တောံၜိုတ်ဟွံမွယ်ရ၊ ဟိုတ်ဒှ်သာ်ဂှ်တုဲ ဇၟာပ်ညးအဲလေဝ် ဒးနွံကဵုဟိုတ်ဖဵုကဵုဂၠိုၚ်ဂၠိုၚ်ညိ၊  ထေဲဟီုဂှ် ယဝ်ချူလဝ်ဂွံတှ်ေချူစွံလဝ်ပ္ဍဲစၞာံဇကုပိုဲ ညံၚ်ကဵုပိုဲထပက်အၚ်ယန်ရုပ်ကၞုဲရုပ်ကၠရုပ်ကၠဵုတံတှ်ေ တၟေၚ်ဒှ်ဖဵုကဵုမံၚ်သတိသွက်ပိုဲဏံခိုဟ်အိုတ်မွဲရ၊  ဇၟာပ်ညးအဲလ္ပဝိုတ်ထောံညိ။


လ္ၚဵုဂှ် ပ္ဍဲအခိၚ်ဒေါသမံက်တိတ်ကၠုၚ်ဂှ် မူရောဟွံတီမွဲသာ်အရာလဵုဒှ်ဖဵုအရာလဵုဒှ်ဒုဟ်တုဲ ထေဴတိုန်ညးသ္ကံရံၚ်ဟွံညာတ်ဟိုတ်ဖဵုအိုတ်ရ၊ စိုတ်ထေံဂှ်အုပ်ဓလီုလဝ်အလုံခန္ဓမွဖ္အိုတ်တုဲ အလုံခန္ဓကာပိုဲဏံမွဲဖအိုတ်ဂှ်ဂၠုဓီုအာကီုရ၊ မၞိဟ်ထေဲကၠာဂှ်ဒှ်ဒေါသက္တဵုဒှ်တုဲယျတှ်ေ အရာလဵုကၠောန်ဝါတ်ဂှ်ဒှ်ကမၠောန်ကၠောန်သ္ပလောဲသွာတဴတုဲ ပ္ဍဲအခိၚ်ထေဲပြေဂှ်ဟေၚ် ညးဒးဒုၚ်ဒဒိုက်အရာမကၠောန်သ္ပဏာနာနာသာ်တံဂှ် ခန္ဓဇကုပိုဲဏံပၠန်ရ၊  ထေဲကၠာအိုတ်ဂှ် ထ္ၜးကေတ်အစောံစရာဲသွံစမုက်မတ်ညးသ္ကံ၊ ပ္ဍဲအခိၚ်ဓဝ်ထေဲဂှ်ထ္ၜးတဴရုပ်ရဴပေၚ်ပေၚ်ဂှ်ဟေၚ် ညံၚ်ရံကုတ်ကအ်ဇြောတ်ညးသ္ကံမာန်ရ၊ ပ္ဍဲကဵုစက္ကဂှ်ဟေၚ်ရမူရောဟွံဖေက်တဴမွဲသာ်တုဲ ရုဲကၠဟ်ပ္တိတ်နၚ်မအရေဝ်ပသပသအုဲအုဲအရာဟွံမွယ်ကဵုဓဝ်မဂွညးသ္ကံအိုတ်ရ။


မၞိဟ်စိုတ်ပြဟ်ထေဲပြဟ်ဏံဂှ် ဂစိုတ်မိမၜါလေဝ်ဒှ်လေပ်မာန်မံၚ်ရ၊ ဂစိုတ်ခမဳသၚ်တံလေဝ်လောဲသွာမာန်ရ၊ သွက်မၞိဟ်အောန်ကဵုဒေါသ ဒေါသနွံအောန်တံဂှ် ဒဒိုက်စိုတ်ဒဒိုက်ကာယဟွံဒးယှုက်ထုဲဗွဲလက္ကရဴရ၊ ပွမထေဲဏံဂှ် ထ္ၜးကၠုၚ်ဒုဟ်ဒဏ်နာနာသာ်မာန်ရ၊ 





























ဖ
==နိဿဲ==
[[Category:!Main category]]
{{DEFAULTSORT:ဗီုလဵုသ္ဂောံသ္ပညံၚ်ဟွံဂွံထေဲ}}
