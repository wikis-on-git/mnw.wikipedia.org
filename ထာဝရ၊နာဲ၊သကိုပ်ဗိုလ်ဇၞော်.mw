'''နာဲထာဝရ''' (၇ အံက်တဝ်ပါ ၁၉၅၈ - ၂၂ ဖေဖဝ်ဝါရဳ ၂၀၁၁) ဇာတိကွာန်ကၟာဝက်ဝွံ ဒှ်သကိုပ်ဗိုလ်ဇၞော် ပ္ဍဲဒပ်ပၞာန်စဵုဒၞာကောန်ဂကူမန် (ဗော်ဍုင်မန်တၟိ)ရ။ ညးဝွံ နူ ပ္ဍဲအခိင်မကလိဂွံ အာယုက် ၁၈ သၞာံ၊ ကြဴနူ မဂွံအံင်ကေတ် ဘာတန်သမၠုင်တုဲ တိတ်စိုပ် တိဗၠးၜး လုပ်ဗော်ဍုင်မန်တၟိ သွက်ဂွံ တဝ်စၞေဟ် သွက်ဗၠးၜးကောန်ဂကူမန်ရ။ ပ္ဍဲမွဲအခိင်တာလျိုင်ဂှ် ကေင်ယိုက်ဂၠေင်ကၠုင် ပ္ဍဲဌာနပရေင်ထတ်ယုက်ဗဟဵု၊ နူဂှ် စိုပ်အာ ဌာနသွာင်ပၞာန် နူကဆံင် ဒုသကိုပ်ဒပ်ဂှ် ဒှ်ကမ္မတဳ ရေင်တၠုင် ကေင်ကာဗဟဵု (ဗော်ဍုင်မန်တၟိ)ရ။ ကာလမကလိဂွံ အာယုက်၅၂ ဂှ် ညး စုတိ ဒေါအ်ဇူထောအ် နူတာလျိုင် လၟိုန်ကာလရ။

==ပထမ အဝဲ==

နာဲထာဝရ(ကမ္မတဳရေၚ်တၠုၚ်ကေၚ်ကာဗဟဵုဗော်ဍုၚ်မန်တၟိ)ဝွံ ပ္ဍဲသက္ကရာဇ်ကျာ်(၂၅၀၂) သက္ကရာဇ်ဍုၚ်(၁၃၂၀)သၞာံ ဂိတုဘတ်(၁၀)စွေက် တ္ၚဲသ္ၚိသဝ် သၠးတိတ်နူဂဝ်မိရ။ မိမၜါမၞုံယၟု နာဲယှိၚ်(စုတိ) မိပေဲ(မိဣပေဲ) ကွာန်ကၟာဝက် (လၟုဟ်ကော်ဍုၚ်ကၟာဝက်) အရာပ်ဇိုၚ်ဝါ ပွိုၚ်ဍုၚ်မုဟ်ဍုၚ်ရ ကောန်ဇာတ်မွဲယာဲအပါ(ကေတ်ဟွံဒးလၟိဟ်ဒှ်မၞိဟ်)မိမညးတအ်ခုတ်လဝ်ယၟုဗတ်ဗၟာ(မာံသာန်တေန်အံၚ်) နာံတ္ၚဲသိုက် ညးဝွံကွးကျာ်ဇၞော်အ္စာဘာဓာတ်ကျာ် အစာတၠမှာထေရ်ပါလိတကွာန်ကၟာဝက်ရးဇြာ ကာလကြပ်တိတ်အာနူကွာန်ဂှ်ကၠုၚ်ကလအ်အ္စာတုဲညးဟေၚ်ကလေၚ်တၚ်ကဵုယၟုနာဲထာဝရရောၚ်။

ကာလဂွံအယုက်တြဴသၞာံဂှ်မိမၜါပအပ်ဘာ တန်ပလိုတ်ဘာဓာတ်ကျာ် ကွတ်ပညာနူတန်သၟဝ် စိုပ်တန်သၠုၚ် စှ်တန်(၁၀)တေံရ ဂွံအယုက်(၁၈)သၞာံ(၁၃၃၈)သၞာံ(၁၉၇၆)သၞာံဂှ် လုပ်စိုပ်ကၠုၚ်ဗော်ဍုၚ်မန်တၟိ နကဵုဘဝကွးဘာပညာကေက်သကာလောန် တိုန်ဘာသဇိုၚ်ကွတ်ပၞာန် လၟေၚ်(၂၄)ဝါရ မွဲအဆက်ဓဝ် ဆက်တိုန်ဘာသဇိုၚ်ကွတ်ဂဥုဲတုဲ ယိုက်ဂၠေၚ်ကေတ်တာလျိုၚ် ပ္ဍဲဌာနပရေၚ်ထတ်ယုက်ဗဟဵု ပွိုၚ်ပိသၞာံရ ပ္ဍဲသၞာံ(၁၃၄၀)-(၁၉၇၆)သၞာံဂှ် အာတ်အခေါၚ်ဇူပွိုၚ်ၜါသၞာံရ

ပ္ဍဲသၞာံ(၁၃၄၂)-(၁၉၈၁) သၞာံဂှ် ကလေၚ်ယိုက်ဂၠေၚ်ကေတ်တာလျိုၚ်လပါ်သွာၚ်ပၞာန်တုဲ တာလျိုၚ်ကဆံၚ်ဆံၚ်တံဂှ်(၁၃၄၇)သၞာံ(၁၉၈၆) ဒုသ္ကိုပ်ဒပ်ပွိုၚ်ဍုၚ်မုဟ်ဍုၚ် ၁၃၅၅သၞာံ (၁၉၉၀)သ္ကိုပ်ဒပ် ဒပ်ပွိုၚ်ဍုၚ်ရေဝ်သၟဝ်ကျာ ၁၃၅၂သၞာံ (၁၉၉၁)ဒသ္ကိုပ်ဒပ်တံဒပ်ဒမၠုက် ခရိုၚ်မတ်မလီု ပ္ဍဲစၟတ်တ္ၚဲ(၂၇/၁/၉၂) ဂှ် သီုဒှ်အာကမ္မတီဗဟဵု အရန်။

ပ္ဍဲသၞာံ၁၃၅၄ ဂိတုဘတ် ထပှ်မံက် အခိၚ်ဗ္တံဒုသ္ကိုပ်တံဒပ်နာဲထာဝရဍိုက်က္ဍိုပ်တုဲ ကောန်ပၞာန်သ္ဂံၚ် အာဇာနဲဒ္စာံတၠ လွဟ်သေဏာတ်ပေၚ်ၚ်လုပ်ကၠုၚ် ကွာန်လှာ သၞေဟ်ဗဒဝ် ကၠံသတ် ကွာန်ကၟာဝက်ဂံၚ်ဂံၚ် သကာသကာရ လုပ်သောၚ်ကလးပရေၚ်ဍုၚ်ကွာန်ကဵုပရေၚ်ပၞာန် ပရေၚ်ဂူယာ ဒစိတ်နာဍဳဗတမ်စိုပ်ကွာန်ကၟာဝက် လုပ်သောၚ်ကလး ပ္ဍဲရုၚ်ပေါဲရုပ်ဂမျိုၚ် ပွိုၚ်ဘာ်နာဍဳပြၚ်ပြၚ်ကလၚ်မိပ်ကွေံကွေံရ။

ပရိသာတ်မွဲရုၚ်ဇၞော်တံဂှ် ဟွံကေၚ်ဆဵုကောန်ပၞာန်မန်ကယျိုၚ်ပၞာန်ပေၚ်ပေၚ်မွဲဏီတုဲ မိပ်စိုတ်တက်တဲဖဲဖဲဟွံကဏီ သီုကဵုတုဲသ္ပရှ်ေသှ်ေလေဝ်ရှ်ေသှ်ေအိုတ်ရ။သောၚ်ကလးဏာပိတၚ် ကလၚ်ဒးကတောဝ်မုက်ဂေါဝ်လောန်တုဲ လ္ၚဵုတံၚ်တဲအခိုက် ဆက်မိတ်ညးသ္ကအ်ရ သောၚ်ကလးတၚ်လက်ကရဴဂှ် ရဲကွာန်ရာန်လဝ်တိကၠအ် ဗၟံက်ဂၠံၚ်ဂလာတေံ ဗာ်ထောံတၞံဆုအၚ် ဗာ်ထောံဆုမၞုံကဵုဂုန်ဒုန်လေဝ်ဟွံသှ်ေ ဗြေၚ်ဂၠဴဟွံဂွံစချောဲ ဟန်လဝ်တိဂြိုပ်ဂၠိုၚ်လောန်အာ ဒးဒၞာတာရောၚ်။

ကိစ္စတုဲဒှ် ကလေၚ်တိတ်အာရ ကၚ်ကွာန်နွံမံၚ်ကီုလေဝ် မွဲဟွံဂံၚ်ဗက် ခြာပိပန်တ္ၚဲလိက်ပရိုၚ်ဗၟာပြးအလုံဍုၚ်ကွာန်မွဲရ ဒဒှ်ရသပုန်မန်ပ္ဍဲဂြိုပ် လုပ်ကၠုၚ်ကွာန် လုပ်သောၚ်ကလးဂံၚ်သကာလောန် ဗရုကံလွဟ်လေဝ် ဟွံမွဲ ကလေၚ်စဴအာမိပ်ပ်ရောၚ်။

ပ္ဍဲသၞာံ(၁၃၅၅)-(၁၉၉၄) ဒု-သ္ကိုပ်တံဒပ်-တံဒပ်လၟိုန်လၟိဟ်မွဲပိမ(၁၁၁)ပ္ဍဲသၞာံ-၁၃၅၆-(၁၉၉၅)လျိုၚ်ဌာနပရေၚ်ဆက်ဆောံဍုၚ်မတ်မလီု။

ပ္ဍဲသၞာံ-၁၃၅၈-(၁၉၉၇)သ္ကိုပ်တံဒပ်-တံဒပ်လၟိုန်လၟိဟ်ထပှ်ပိမ(၇၇၇)နကဵုကဆံၚ်ဒုတိယသ္ကိုပ်ဗိုလ်ဇၞော် စဵုကဵုစိုပ်သၞာံ(၁၉၉၉)တေံရ။

ပ္ဍဲသၞာံ(၁၃၆၀)-(၂၀၀၀) နကဵုဗောံပြံၚ်ကၠောံကဵုတာလျိုၚ်သွာၚ်အုပ်ဓုပ်နဒဒှ်ဥက္ကဌခရိုၚ်သဓီု။

ပ္ဍဲသၞာံ(၁၃၆၃)-(၂၀၀၆)ဂွံဒှ်ကမ္မတဳက္ဍိုပ်သ္ကိုပ်ရေၚ်တၠုၚ်ကေၚ်ကာဗဟဵုတုဲကေတ်တာလျိုၚ်ညးလျိုၚ်ပွိုၚ် အပ္ဍဲဍုၚ်ရ။

ပ္ဍဲသၞာံ-(၁၃၆၉)-(၂၀၀၉)ကေတ်တာလျိုၚ် ဌာနဇၞော် ပရေၚ်အုပ်ဓုပ်ဗဟဵုတုဲ ပ္ဍဲသၞာံ(၁၃၇၂)သၞာံ ဂိတုမာ်ပန်စွေက်တ္ၚဲစန် ဂိတုဖေဖဝ်ဝါရဳ-၂၂အခိၚ်ဗ္တံ၀၂:၁၅ နာဍဳဂှ် နကဵုယဲလတေၚ််ဆီကၟာတ် ကောန်ကၟံဒေါအ် ဂွံအယုက် (၅၂)သၞာံ ပယျာံအမၚ်္ဂလ စုတိအာပ္ဍဲဂအုပ်ဌာနဝွံရောၚ်။

နိဿဲ The Future of Mon Vol:12
