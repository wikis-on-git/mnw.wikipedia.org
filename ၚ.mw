[[File:Pallava Nga.svg|thumb|Pallava Nga|alt=Pallava Nga.svg|100px]]
'''င / ၚ''' ({{Lang-en|nga; the fifth letter of the modern Mon alphabet}})ဂှ် ပၞောဝ်ကဵု ဗျည်မန် ခေတ်တၟိ (၃၅) မဂှ် ဒှ်အက္ခရ် မရနုက်ကဵုမသုန်တုဲ င / ၚ ဝွံ ဒှ်ဗျည် မပတိတ် ရမ္သာင်ၜါ နကဵုရမ္သာင်သာ ကီု သီုကဵု ရမ္သာင်ဇြိုင်ရ။ ဗွဲဓမ္မတာ ၚ ဂှ် ပၠုပ်လဝ် ပ္ဍဲဂကောံဗျည်ဒုတိယ။ ရမ္သာင်မန် မွဲဂကောံမနွံပန်ပန်ဂှ် "ၚ" နွံ ပ္ဍဲဒၞာဲရမ္သာင်မွဲ ကီု သီုကဵု ဒၞာဲ ပိ၊ ဣဏအ်ဂှ် "င" သာ၊ "(ငှ)" သာဇြိုဟ်၊ "ၚ" ဇြိုင်၊ "(ၚှ)" ဇြိုင်ဇြိုဟ်။<ref>Bee Htaw Monzel (2018) Comparison of Mon and Pyu Writing Systems and Myittha Inscription pp. 38-39</ref>

==ဝင်==
{| class="wikitable" cellpadding=4
|- bgcolor="#EEEEEE"
! အက္ခရ်ရုပ် အဳဂျပ် <br /> 
! အက္ခရ် ပရဝ်တဝ်-သေမိတိစ် <br /> င
! အက္ခရ် ဗြဟ္မီ <br />င
! အက္ခရ် ဂြန္ထ <br />င
! အက္ခရ် မန်ခေတ်လၟုဟ် <br />င
|--- align=center
|
| 
| [[File:Brahmi ng.svg|20px]]
| [[File:Pallava Nga.svg|20px]]
| <big>'''င'''</big>
|}
အက္ခရ် "င" ဝွံ နူတမ် ကၠုင်နူ အက္ခရ်ဂြန္ထ နူဒေသဍုင်အိန္ဒိယသၠုင်ကျာ ဗွဲမဂၠိုင်ကော်ခဴစ အက္ခရ်ပလ္လဝ နူအေဒဳ (၅-၆) ဗွဝ်ကၠံရ။ အက္ခရ်ပလ္လဝဂှ် စောန်ဆက်ကၠုင် နူအက္ခရ်ဗြဟ္မဳ။<ref>"[http://skyknowledge.com/pallava.htm Pallava script]" SkyKnowledge.com date=2010-12-30</ref>တမ်မူလ အက္ခရ်ဗြဟ္မဳဂှ် တၠပညာတအ် လညာတ်ဟွံတုပ် ရေင်သကအ်ကီုလေဝ် လညာတ် Georg Bühler မဟီုလဝ် ဒဒှ်ရ အက္ခရ်ဗြဟ္မဳ နူတမ် မကၠုင်နူသေမိတိစ် (Semitic)ရ။ အတိုင်လညာတ်ညးမ္ဂး ပ္ဍဲၜိုတ် ဘဳသဳ ၆ ဗွဝ်ကၠံဂှ် ဗဗၞးတအ် ကေတ်အက္ခရ်ဂှ်တုဲ ညံင်ဂွံကိတ်ညဳ ကုရမ္သာင်သံသကြိုတ် ကေုာံ ပြကြိုတ်ဂှ် ညးတအ် ဖန်ဗဒှ်လဝ်ရ။<ref>Cristian Violatti (14 Nov 2016) [https://www.ancient.eu/Brahmi_Script/ A ancient history Encyclopedia]; Brahmi Script</ref> လညာတ်တၠပညာ မပ္တံကဵု G.R. Hunter, S.R. Rao, John Newberry ကေုာံ Krishna Rao တအ် ညာတ်ကေတ် အက္ခရ်ဗြဟ္မဳဂှ် နွံအဆက်တမ် နူကဵု အက္ခရ်/သင်္ကေတအိန္ဒူ (Indus script/Indus symbol) ရ။ <ref>Salomon, Richard, [http://indology.info/papers/salomon/ On the Origin Of The Early Indian Scripts: A review Article Journal of the American Oriental Society 115.2 (1995), 271-279]</ref><ref>Rajat K Pal, [https://www.boloji.com/articles/10657/a-new-light-on-the-decipherment-of A New Light on the decipherment of Indus-Saraswati Script] Retrieved 19-09-2019.</ref>

င ဝွံ နူတမ်ကိုပ်ကၠာဂှ် ချူ ဆ င (ဟွံမဲ ကုကၟက် -္ၚ) ရ။ အက္ခရ် ၚ မၞုံကဵု ကၟက်ဂှ် ဒှ်လိက် ခေတ်ဗွဲကြဴဏအ် ကွေဟ်ဟ်ရ။ ကွက် ္ၚ မတုပ်ဒၟံင် ညံင်ကဵု ရ ဂှ် နူကိုပ်ကၠာတေအ် ချူ ္င ရ။ ဟိုတ်နူမဓဇက်တၞုင်ဂၠိင်အာညိညတုဲ မၞိဟ်ဗွဴ သီုဟွံလ္ၚတ်ဟိုတ်ကေုာံတမ်မူလတုဲ ပ္ဍဲခေတ်လိက်ပ္ဍဵုဗီုဂှ် ဒှ်အာ ဗီု ရ ္ၚ ရ။

င် (ဂစိုတ် င်) ဂှ် ဒှ်ဂစိုတ် င/ၚ ရ။ ကာလမချူ ပ္ဍဲဂစိုတ်တအ်ဂှ် အတိုင်နဲတၟေင်ဟေင် ဟွံမဲကု ကၟက် ချူတဴဒၟံင် စဵုကဵု အခိင်တ္ၚဲဏအ်ရ။

==နိဿဲ==
<references/>

[[Category:!Main category]]
[[Category:BEHM]]
{{DEFAULTSORT:င}}
{{Mon-alphabet}}
