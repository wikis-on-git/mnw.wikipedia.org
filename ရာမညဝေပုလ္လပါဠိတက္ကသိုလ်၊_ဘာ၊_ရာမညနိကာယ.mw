<mapframe latitude="16.802036" longitude="96.152222" zoom="12" width="400" height="300" align="right">
{
  "type": "FeatureCollection",
  "features": [
    {
      "type": "Feature",
      "properties": {},
      "geometry": {
        "type": "Point",
        "coordinates": [
          96.152222,
          16.802036
        ]
      }
    }
  ]
}
</mapframe>

ဘာကၟာဆီ (ဝါ) ဘာကၟာဂဥုဲဆီ ဝွံ နွံ ပ္ဍဲဂၠံၚ်ယေတာယှေ (ရေတာရှည်လမ်းသစ်) အရာပ်ဗဟာရ် (ဗဟန်း) ဗဒါဲကျာ်လ္ဂုၚ်တုဲ ဒှ်ဒၞာဲဒတန် ဘာပရိယတ္တိမန်၊ ဒၞာဲကၟုဲဂကူမန်တအ် မဂွံဇူမွဲတုဲ ပ္ဍဲအခိၚ်မစ ချဳဓရာၚ် သွက်ဂကူမန် ပ္ဍဲခေတ် ကဝ်လဝ်နဳအိုတ်ဂှ် ဒှ်ဒၞာဲအဓိက သွက်ကောန်ဂကူမန်တအ် မဂွံကောံ ဖျေဟ်သ္ဂုတ်သွာတ် ပရေၚ်ကမၠောန် ကောန်ဂကူမန်မွဲရ၊၊ မွဲသာ်ပၠန် ပ္ဍဲခေတ်လက္ကရဴ ကြဴနူဂကူမန် မဒးဒုၚ်ကျဍုၚ်ဟံသာဝတဳ ပ္ဍဲသၞာံ ၁၁၁၉ တေအ်တုဲ ဂကူမန် ၜိုတ်သၟေဟ်တအ် ဟီုအရေဝ်မန်ဟွံလေပ် ဒုၚ်ပထောအ် ဂကူဗၟာအိုတ်တုဲ ဂကူမန် နူကွာန်တအ် ကလေၚ်ပတန် ဘာလကျာ်ဂကူမန် ပ္ဍဲဍုၚ်လ္ဂုၚ်ပၠန်ဂှ် ဘာကၟာဆီဝွံ ဒှ်ဘာမန် ကၠာအိုတ် ပ္ဍဲဍုၚ်လ္ဂုၚ် မြဴသာ်ဝွံ မဂွံ ဒုၚ်စၟတ်သမ္တီလဝ်ရ၊၊

== ရာမညနိကာယ ရာမညဝေပုလ္လပါဠိတက္ကသိုလ် ==
'''ဘာကၟာဆီ'''
ဘာတိုက်ကၟာဆီဝွံ စနူသက္ကရာဇ်ဍုၚ် ၁၂၈၅-သၞာံ (ချိၚ်ဆ) တေံ 
# ဘဒ္ဒန္တ စန္ဒိမာ (ဍုၚ်ရေဝ်) 
# ဘဒ္ဒန္တ သုဓမ္မဓရ (ကွာန်သက္ကော)
# ကျာ်ဇၞော် ဥတ္တမ (ကွာန်သက္ကော) 
# ကျာ်ဇၞော် ဥတ္တမ (ကွာန်သာံလှေဝ်) ကျာ်ဇၞော်အ္စာပန်ဇကုဂမၠိုၚ် သိုၚ်ခၞံဗဒှ်လဝ်ရ။

ကျာ်ဇၞော်တံဂှ် ရန်တၟံကဵု ဂကူမန်ပိုဲ မကၠၚ်မံၚ်ကဵုဒၞဲါဝဲါဟၟဲကဵုဒၞဲါ သတိက်တံ ဂွံဇူဒီုရ။ ဘာကၟာဆီဝွံ ကျာ်ဇၞော် သုဓမ္မဓရ (ကွာန်သက္ကော) အာက္ဍိုပ်တုဲ ပံက်တိုက်လိက်ရ (သၞာံပံက်တိုက်လိက်ဂှ် သမ္တီဟွံဒးရ)။  

အ္စာလိက်ဂှ်   

* နာဲမိ  
* နာဲပညိန္ဒ  
* နာဲပုပ္ဖ (သၞေဟ်ဍုၚ်)  
* နာဲပညာဝန္တ (ဘာဝါဂၠဴ၊ ဍုၚ်ရေဝ်) တံမဒှ်ရ။ 
ဗွဲကြဴဏံ သက္ကရာဇ်ဍုၚ် ၁၃၀၉-သၞာံ ကၠောန်သဘၚ်ကလေၚ်လိက်မွဲ မၞုံယၟု "'''ရာမညဝိနယာဓိက"''' ရ။ ဝိနယ်ဂှ် သ္ပအဓိကတုဲ ပူဂဵုကလေၚ်ဝိနယ် ပန်စံၚ်အိုတ်မ္ဂး ဒါယကာဘာဇၞော် နာဲချေတ်တိုၚ် (ကွာန်ကအ်နှာတ်) ဂွံနၚ်ယၟုသၟိၚ်ဇၞော်ဓာတုဗေဒဂှ် ကဵုအထံက်အပၚ်တုဲ ပလံၚ်ကဵုလ္ၚောဝ်ကျာ်ဍုၚ်သိၚ်ဃဵု၊ ဍုၚ်သေံတေံရ။ နာဲပါန်လှ ဒှ်ညးမပလံၚ်ရ။ ဗွဲကြဴဏံ သက္ကရာဇ်ဍုၚ် ၁၃၂၄ သၞာံ စကလေၚ်လိက်ရာမည ဝိနယာဓိကပၠန်ရ။ သဘၚ်ကလေၚ်လိက်ဝွံ စဵုကဵုလၟုဟ် ကျာ်ဇၞော်အ္စာဂမၠိုၚ် အဆက်က် မပ္တံကဵုကျာ်ဇၞော်အ္စာ အိန္ဒာရာမ၊ ကျာ်ဇၞော်အ္စာ ကောသလ္လ၊ ကျာ်ဇၞော်အ္စာ ပညာဇောတတံ ကေတ်ကၠုၚ်တာလျိုၚ်မၚ်မွဲကၠုၚ်ရ။ လၟုဟ်ဝွံပၠန်ဂှ် ကျာ်ဇၞော်အ္စာမပ္တံကဵု ဘဒ္ဒန္တ ဝိသုဒ္ဓ (ဘာဇိုၚ်ကျာ်) ကျာ်ဇၞော်အ္စာ နန္ဒောဘာသ (ဘာပြာဿဒ်) ကျာ်ဇၞော်အ္စာ [[ရာမညနိကာယ ဘာဗိုလ်လ္ၚီ|ဘာဗိုလ်လ္ၚီ]]တံ ဆက်ကေတ်ကၠုၚ်တာလျိုၚ်ပၠန်ရ။
ဘာတိုက်ကၟာဂဥုဲဆီဝွံ သက္ကရာဇ်ဍုၚ် ၁၃၁၈ သၞာံတေံ သ္ကိုပ်ဝန်ဇၞော်အလဵုအသီ ကၟိုန်ဍုၚ်ဏံ မၞုံယၟုနာဲတခေန်ဏု(သခၚ်နု)တံ ပံက်ကၠုၚ်ပါဠိတက္ကသိုလ် အလုံဍုၚ်မွဲရ။ အခိၚ်ဝွံဂှ် ဘာတိုက်ကၟာဂဥုဲဆီလေဝ် ပါလုပ်ပ္ဍဲဂကောံပံက်ပါဠိတက္ကသိုလ်ဂှ်ကီုရ။ သ္ဂောံဂွံပါဠိ တက္ကသိုလ်ဂှ် ကောန်ကွးလုပ်သွဟ်တန်ဓမ္မာစရိယဗၞတ် ၂၀ ဇကု ဒးနွံ၊ ပေၚ် ၂၀ ဇကုမ္ဂး သၟိၚ်အလဵုအသီတအ် ကဵုပါဠိတက္ကသိုလ်ရ။ ယၟုတိုက်ရာမည ဝေပုလ္လပါဠိတက္ကသိုလ်ဘာကၟာဂဥုဲဆီ စေဝ်ပၞာန်ပါဠိတက္ကသိုလ်ဝွံ "အ္စာလိက်ဖျေံလိက်မူစိဗွဟ်၊ ကောန်ကွး နွံမူစိဇကု၊ အခိၚ်ဖျေံလိက်" မပ္တံမြဴသာ်ဝွံ ဒးပ္တိန်ထ္ၜးကဵုအလဵုအသဳတံတုဲ ညးတံကဵုအထံက်အပၚ် မပ္တံကဵုသ္ၚု၊ ဝတ္ထုန်သြန်တံရ။ 
ညးမဒှ်အ္စာလိက် ပါဠိတက္ကသိုလ် ဘာကၟာဂဥုဲဆီဝွံ 
* ဘဒ္ဒန္တ ပညာဝန္တ (ဍုၚ်ရေဝ်) 
* ဘဒ္ဒန္တ ပညိန္ဒ (ကွာန်သက္ကော) 
* ဘဒ္ဒန္တ ပုပ္ဖ (သၞေဟ်ဍုၚ်) တံမဒှ်ရ။
ကျာ်ဇၞော်အ္စာတံဝွံ ဒှ်မညကလိဂွံ တဆိပ်ကြာ အလဵုအသီ" သဳရိပဝရဓမ္မာစရိယ" သီုဖအိုတ်ရ။ ဗွဲတၟေၚ်ကျာ်ဇၞော်အ္စာ ပညာဝန္တ (ဍုၚ်ရေဝ်) မွဲဇကုဂှ် နာဲတခေန်ဏု (သခၚ်နု) ကဵုလဝ်တဆိပ်ကြာ "ဍိုက်ကွဳပၟတ် ဟွံဒးကဵုၚုဟ်မး" ရ။ နူသက္ကရာဇ်ဍုၚ် ၁၃၀၉ သၞာံ စဵုကဵုစိုပ်သက္ကရာဇ် ဍုၚ်၁၃၃၂ သၞာံတိုက်လိက် ဘာကၟာဂဥုဲဆီ တန်တဴကၠုၚ်ဒၟံၚ်ရ။ အကြာဏံ ဗၞတ် ၁၅ သၞာံပြၚ် တိုက်လိက်ဝွံ အ္စာလိက် ပိုတ်သ္ကုတ်အာရ။ ညးမဒှ်ကၠုၚ်ကျာ်ဇၞော်နွံပိုန်အဆက်က်တံဂှ် 

== တၞောဝ်ပထမ ==

# နွံပိုန်သုဓမ္မဓရ (သက္ကော)
# နွံပိုန်စန္ဒိမာ (ဍုၚ်ရေဝ်)
# နွံပိုန်ဥတ္တမ(သက္ကော)
# နွံပိုန်ဥတ္တမ ( [[ကွာန်သာံလှေဝ်|သာံလှေဝ်]]) နွံပိုန်တံဝွံ ကလိလောန်အာအိုတ်တုဲ၊

== တၞောဝ်ဒုတိယ ==
အဆက်ဂှ်ပၠန်

# နွံပိုန်ကုမာရ (ယှိုဲၚာ၊ ဇာတိကွာန်သက္ကော)
# နွံပိုန်ဥတ္တမ ( [[ကွာန်သာံလှေဝ်|သာံလှေဝ်]]) နွံပိုန်တအ်ဝွံကလိလောန်အာတုဲ

== တၞောဝ်တတိယ ==
မွဲအဆက်ပၠန်ဂှ်

#နွံပိုန်ဝါရ [[ကွာန်သာံလှေဝ်|(သာံလှေဝ်)]]
#နွံပိုန်သဳလဝန္တ (ဝါကပိုဟ်)
#နွံပိုန်ဝဏ္ဏဒဳပ (ဍုၚ်ရေဝ်)
#နွံပိုန်သြဘာသ (ခယျး) ကျာ်ဇၞော်အ္စာနွံပိုန်တံဝွံ ဟွံမွဲပၠန်တုဲ

== တၞောဝ်စတုတ္တ ==
အဆက်ဂှ်ပၠန်

# နွံပိုန်ကောဏ္ဍည (ဍုၚ်ရေဝ်)
# နွံပိုန်ဝံသဓမ္မ (သာံလှေဝ်)
# နွံပိုန်နန္ဒောဘာသ (ခယျး)
# နွံပိုန်ပုည (စၞးကျာ်ဇၞော်အ္စာသဳလဝန္တ၊ ဝါကပိုဟ်) တအ်ညးပန်ဇကုဂှ် ဆက်ကေတ်တာလျိုၚ် တိုက်ပရိယတ္တိဘာကၟာဂဥုဲဆီဝွံပၠန်ရ။ 
ဗွဲကြဴဏံ သက္ကရာဇ် အၚ်္ဂလိက် ၁၉၈၈ ဍုၚ်ကလိုက်ကၟဵုတုဲ စိုပ်သက္ကရာဇ် ၁၉၉၀ စိုပ်လက်ထက်ကျာ်ဇၞော်အ္စာဝါရ (သံာလှေဝ်) ကလေၚ်ပံက်ပ္တန် တိုက်လိက်ဘာကၟာဂဥုဲဆီပၠန်ရ။ ညးမဒှ်အ္စာလိက်တံဂှ် ကျာ်ဇၞော်အ္စာ ဘာကၟာဂဥုဲဆီလၟုဟ် ဘဒ္ဒန္တ ကောဏ္ဍည၊ အ္စာလိက်ကုမာရ ကဿပ(ကွာန်တံၚ်ပြၚ်) နာဲန္ဒောဘာသာ (ကွာန်ခယျး) နာဲစာရိတ္တ (ကွာန်ဏံစံက်) နာဲပညာတအ် ဆက်ကေတ်တာလျိုၚ်တုဲ ဖျေံဒၟံၚ်လိက် တိုက်ပရိယတ္တိ ဘာကၟာဂဥုဲဆီ။ ပ္ဍဲသက္ကရာဇ်ဍုၚ် ၁၃၇၄ သၞာံ ကျာ်ဇၞော်ဝါရ စုတိစဴအာသွဝ်တုဲ အဆက်ဂှ်ပၠန် ၁၃၇၄ သၞာံဂှ်ဟေၚ် အ္စာလိက်ဇၞော် ဘဒ္ဒန္တကောဏ္ဍည ဆက်ကေတ်တာလျိုၚ်သဇိုၚ်ဝန် ကျာ်ဇၞော်ဘာကၟာဆီဂှ်ပၠန်ရ။ သ္ဇိုၚ်ဝန်ပရိယတ္တိဘာကၟာဆီဝွံ ကျာ်ဇၞော်အ္စာ ကောဏ္ဍည မွဲဓဝ်ဟေၚ် ဆက်ကေတ်တာလျိုၚ် စဵုကဵုလၟုဟ်ဝွံရောၚ် မြဴသာ်ဝွံ မ္ဒးပ္တိုန်ထ္ၜးကဵုဝၚ်တိုက်လိက် ဘာကၟာဂဥုဲဆီ ဗွဲခမၞောန်ရ။ 

[[Category:!Main category]]
[[Category:AN]]
[[Category:ဘာရာမညနိကာယ]]
{{DEFAULTSORT:ရာမညဝေပုလ္လ|ပါဠိတက္ကသိုလ်}}
