'''မ္ၚဵုသီုညးဖ္အိုတ်ရအဴကောန်ဂကူမန်တအ်'''

တ္ၚဲဏံမိက်သ္ဂောံစမာန်ပ္တိုန်ကေတ်မအရေဝ်ဝေါဟာမန်ပိုဲတၟိတၟိထေက်ကဵုဒးသုၚ်စောဲပ္ဍဲဘဝလၟေၚ်လၟေၚ်ဏံဂှ်ကီု သီုဂွံကၠုၚ်မအရေဝ်ဝေါဟာမန်ပိုဲဂွံဂၠိုၚ်တိုန်ကၠုၚ်သွက်သၟတ်အနာဂတ်တံဂွံသုၚ်စောဲအာဂှ်တုဲ ခၞံဗဒှ်ကၠုၚ်က္ဍိုပ်လိက်(မအရေဝ်ဝေါဟာမန်တၟိထေက်ကဵုဒးမာန်ပ္တိုန်ကေတ်အိုတ်စိုအ်)ဏံကီုရအဴ ။

အမရေဝ်ဝေါဟာမန်ပိုဲလေဝ် သုၚ်စောဲစကာကၠုၚ်ဒၟံၚ်ဂၠိုၚ်ကဵုသၞာံရိုဟ်လၟိဟ်ဟွံမာန်ကီုလေဝ် တ္ၚဲဏံဒှ်ကၠုၚ်အခေတ်မွဲတုဲ ၜိုတ်ဆမအရေဝ်ဝေါဟာမန်ပိုဲနွံဒၟံၚ်တုဲတုဲကၠုၚ်တံဂှ်သုၚ်စောဲဟွံရုံဂပ်ပ္ဍဲဘဝလၟေၚ်လၟေၚ်တ္ၚဲဏံအိုတ်တုဲ တ္ၚဲဏံလေဝ်ပိုဲတံဇၟာပ်ညးအဲထေက်ကဵုဒးမာန်ချူကၠာဲသိုၚ်ပ္တိုန်ကေတ်မအရေဝ်ဝေါဟာနူကဵုဘာသာညးသ္အာၚ်တုဲ ဗီုပိုဲကောန်ဂကူတံကၠိုဟ်စိုတ်ပ္ဍဲကဵုမအရေဝ်ဝေါဟာညးတၞဟ်တံဂှ် ညံၚ်သ္ဂောံဒှ်မအရေဝ်ဝေါဟာမန်ပိုဲတၟိ ညံၚ်သ္ဂောံဂတာပ်ကဵုအခိၚ်အခေတ်ကာလဒေသအိုတ်တုဲ ညးတၠပညာအ္စာစောန်စောန်တံဂှ်ကီု သီုကဵုခမအသၚ်ခရှ်တံလေဝ် ဇၟာပ်ညးအဲတာလျိုၚ်အခေါၚ်မာန်ပ္တိုန်မအရေဝ်ဝေါဟာမန်ပိုဲတၟိတၟိဂွံအိုတ်တုဲ ညံၚ်ဟွံဒးသုၚ်စောဲမအရေဝ်ဝေါဟာညးသ္အာၚ်တုဲ ဗီုပိုဲတံကၠိုဟ်စိုတ်ပ္ဍဲကဵုမအရေဝ်ဝေါဟာညးတၞဟ်တံဂှ် ပ္ဍဲကဵုမအရေဝ်ဝေါဟာဘာသာမန်ပိုဲလေဝ်ဒးနွံကီုတုဲ အခိၚ်တ္ၚဲဏံစိုပ်ကၠုၚ်ယျတှ်ေ ပိုဲကောန်ဂကူတံသီုဖအိုတ်လေဝ်မံၚ်မၚ်အတိုၚ်ဏံလအ်အာဖျးအာတုဲ ဇၟာပ်ညးအဲကေတ်တာလျိုၚ်အိုတ်စိုအ် ။


ဖ
