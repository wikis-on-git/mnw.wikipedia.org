သုၚ်စောဲ မဂၞန် (အၚ်္ဂလိက်: [[:en:Number|number]]; ဗၟာ: [[:my:ကိန်း|ကိန်း]]) တုဲ ရိုဟ်လၟိဟ်၊ ၜတ်ကၞက် အိုတ်ရ။  

== သုည စိုပ် ဒ္စိတ် ==
ၜိုန်ရ ဗီုပြၚ်ပ္တိတ်ဖ္ဍောတ်ရမျှာၚ်ဟွံတုပ်ကီုလေဝ် နဲချူသၚ်္ကေတ မဂၞန်ဝွံ အကြာ[[ဘာသာမန်]] ကဵု [[ဘာသာဗၟာ]] တုပ်တုပ်ရ။ ဥပမာ အတိုၚ်ထ္ၜးလဝ်သၟဝ်ဏအ် မဂၞန်သ္ဇိုၚ် နူ ၀ (သုည) ဒဵုကဵုစိုပ် ၉ (ဒ္စိတ်) ဂှ် ဗီုပြၚ်ချူ အကြာမန်ကဵုဗၟာ တုပ်တုပ်ရ။ 
{| class="wikitable"
|+သုည (၀) စိုပ် ဒ္စိတ် (၉)
!မဂၞန်
!မလိက် (ဘာသာမန်)
!မလိက် (ဘာသာဗၟာ)<ref name=":0">World Heritage Encyclopedia. (n.d.). [http://self.gutenberg.org/articles/Burmese_numerals Burmese numerals]. </ref>
|-
|၀
|သုည 
|သုည
|-
|၁
|မွဲ
|တစ်
|-
|၂
|ၜါ
|နှစ်
|-
|၃
|ပိ
|သုံး
|-
|၄
|ပန်
|လေး
|-
|၅
|မသုန်
|ငါး
|-
|၆
|တြဴ
|ခြောက်
|-
|၇
|ထပှ်
|ခုနစ်
|-
|၈
|ဒ္စာံ
|ရှစ်
|-
|၉
|ဒ္စိတ်
|ကိုး
|}

== စှ် စိုပ် အသၚ်ဃဲယံၚ် ==
ဒုၚ်သ္ဇိုၚ်ကဵု ၁၀ (စှ်) တုဲ ရိုဟ် တိုန်မဂး မဂၞန် မပ္တံကဵု ၁၀၀ (ကၠံ)၊ လ္ၚီ (၁၀၀၀)၊ လက် (၁၀၀၀၀)၊ ကိုဋ် (၁၀၀၀၀၀) တအ် ဂွံရောၚ်။ စှ်၊ ကၠံ၊ လ္ၚီ တအ်ဝွံ ဒုၚ်သ္ဇိုၚ်လဝ် လ္တူ ဝေါဟာမန်တြေံရောင် ပ္တေဟ်ကေတ်စိုတ်မာန်ကီုလေဝ် <ref>လွင်မော်ဦး။ (၂၀၂၀)။ [https://www.facebook.com/groups/1462369937387864/permalink/2443700489254799/ မြကန်မွန်ကျောက်စာ နှင့် အလံ−ပုဂံမွန်ကျောက်စာ (ဝေါဟာရအညွှန်း)]။ </ref> လက်၊ ကိုဋ်တအ်ဝွံ ကၠုၚ်နူ အရေဝ်ဘာသာအိန္ဒိယဂမၠိုၚ် (ဥပမာ ပါဠိ) ရောၚ်ဂးအိုတ်ရ။ နကဵုသာဓကမွဲ၊ သုည (၀) ဂှ် ကၠုၚ်နူ ဘာသာ သၚ်္သကြိုဋ်ရ <ref name=":0" />။ မအရေဝ် လက် (၁၀၀၀၀) ဂှ်လေဝ် ကၠုၚ်နူ အရေဝ်ဘာသာအိန္ဒိယမွဲမွဲ ဒှ်မာန်ရ။ အပ္ဍဲ လိက် ဝဳကဳဘာသာအၚ်္ဂလိက် "Lakh" ဂှ် နဒဒှ် မဂၞန် သုၚ်စောဲမံၚ် အပ္ဍဲကၟိန်ဍုၚ် ၇ ဍုၚ်၊ မအရေဝ် တုပ်ကဵု lakh ဂှ်လေဝ် ဒဵုကဵု ၂၃ အရေဝ်ဘာသာ သုၚ်စောဲမံၚ်ရောၚ် <ref name=":1">English Wikipedia. (n.d.). [[:en:Lakh|Lakh]]. </ref> ချူလဝ်ရ။ ဆဂး ဟွံတုပ်ကဵု မန်မွဲဂှ် lakh ညးတအ် ဂှ် လက်ကြဴ ၁ သုည (၀) နွံ ၅ မ (၁၀၀၀၀၀) <ref name=":1" /><ref>Turner, Sir Ralph Lilley. (1985). [https://archive.is/20121215010456/http://dsal.uchicago.edu/cgi-bin/philologic/getobject.pl#selection-1703.0-1709.0 lakṣá 10881]. In ''A Comparative Dictionary of the Indo-Aryan Languages''. Retrieved 1 July 2020 from https://archive.is/20121215010456/http://dsal.uchicago.edu/cgi-bin/philologic/getobject.pl#selection-1703.0-1709.0</ref>။ လက်မန်ဂှ် သုညနွံဆ ၄ မ ဓဝ်ရ။ ၚုဟ်မ lakh ညးတအ်ဂှ် တုပ်ကဵု ကိုဋ်မန် (လက်ကြဴ ၁ သုည (၀) ၅ မ) ရ။ အပ္ဍဲဘာသာဗၟာ နကဵု ၚုဟ်မးကီု၊ ဝေါဟာကီု ကြပ်အိုတ်ကဵု ကိုဋ်မန်ဂှ် 'ကုဋေ' ရ။ ဆဂး ကုဋေဗၟာဂှ် လက်ကြဴ ၁ သုည နွံ ၇ မ ရ<ref name=":0" /><ref name=":2">Thee Say Chin. (2020, June 29). မြန်မာ့ ဂဏန်းသင်္ချာမှာ ကုဋေ ပြီးရင် ဘာလာလဲ မသိသေးသူများအတွက်. Retrieved 1 July 2020 from https://theesaychin.com/sub/archives/10176</ref>။ ဗက်အလိုက် လၟေၚ်မဂၞန်မန် 'မွဲ၊ စှ်၊ ကၠံ၊ လ္ၚီ၊ လက်၊ ကိုဋ်၊ ပြကောဋိကိုဋ်၊ နိရဟုတ်၊ နိရဟုတ္တံ၊ အသၚ်ဃဲ'<ref name=":3">ယီုသာသာ။ (2019, December 21)။ ဂၞန်သၚ်္ချာမန် ကေုာံ လၟိဟ်ကောန်ဂကူမန်။ Retrieved 1 July 2020 from https://www.facebook.com/114713609964101/videos/725255807965158/?__cft__&#x5B;0&#x5D;=AZWVH1YGKYyseO__L9JrT8gYNvxMgUjP4t8wM2OgFhPUSYZKF3FckhZpW5tSJjfBWlRSIbU48-BVnoSuY6YQw3amYzcVRfm_PvhHra27_v2lpUY_rh6vTOD55o7qBeE4V8LmNnzbvaPkgNe0Icj1WzAi6WuIHjOTEE17U5W_qTx4Cw</ref> မဂး လက်ကြဴ ၁ သုည ၇ မဂှ် ပ္ဍဲမန် ညးကော် နိရဟုတ်၊ သုည ၈ မ ဂှ် ညးကော် နိရဟုတ္တံ ရောၚ် ဟီုဂွံရ။ ပ္ဍဲဘာသာဗၟာ ကြပ်ကဵု နိရဟုတ်မန် ဂှ် 'နဟုတံ'၊ ကြပ်ကဵု နိရဟုတ္တံမန်ဂှ် 'နိန္နဟုတံ' နွံတုဲ နဟုတံ ဂှ် လက်ကြဴ ၁ သုည နွံ ၃၅ မ တုဲ၊ နိန္နဟုတံ ဂှ် လက်ကြဴ ၁ သုည နွံ ၄၂ မ ဂးရ <ref name=":2" />။ အတိုၚ်လၟေၚ်မန်မဂး အသၚ်ဃဲဂှ် လက်ကြဴ ၁ သုည နွံ ၉ မ ဟီုဂွံရ။ ဆဂး အသင်္ချေ ဗၟာဂှ် လက်ကြဴ ၁ သုည နွံ ၁၄၀ မ ဂးရ <ref name=":0" /><ref name=":2" />။ 
{| class="wikitable"
|+ကိုဋ် စိုပ် အသင်ဃဲယံင် ပတဝ်ကဵု သၞောတ်ဗၟာ<ref name=":2" /><ref name=":0" />
!မဂၞန်မန်
!ဝေါဟာမန်
!မဂၞန်ဗၟာ
!ဝေါဟာဗၟာ
|-
|၁ x ၁၀<sup>၅</sup>
|ကိုဋ်
|၁ x ၁၀<sup>၇</sup>
|ကုဋေ
|-
|
|
|၁ x ၁၀<sup>၁၄</sup>
|ကောဋိ
|-
|၁ x ၁၀<sup>၆</sup>
|ပြကောဋိကိုဋ်
|၁ x ၁၀<sup>၂၁</sup>
|ပကောဋိ
|-
|
|
|၁ x ၁၀<sup>၂၈</sup>
|ကောဋိပကောဋိ
|-
|၁ x ၁၀<sup>၇</sup>
|နိရဟုတ်
|၁ x ၁၀၃၅
|နဟုတံ
|-
|၁ x ၁၀<sup>၈</sup>
|နိရဟုတ္တံ
|၁ x ၁၀<sup>၄၂</sup>
|နိန္နဟုတံ
|-
|
|
|၁ x ၁၀<sup>၄၉</sup>
|အက္ခေဘိဏီ
|-
|
|
|၁ x ၁၀<sup>၅၆</sup>
|ဗိန္ဒု
|-
|
|
|၁ x ၁၀<sup>၆၃</sup>
|အဗ္ဗုဒ
|-
|
|
|၁ x ၁၀<sup>၇၀</sup>
|နိရဗ္ဗုဒ
|-
|
|
|၁ x ၁၀<sup>၇၇</sup>
|အဗဗ
|-
|
|
|၁ x ၁၀<sup>၈၄</sup>
|အဋဋ
|-
|
|
|၁ x ၁၀<sup>၉၁</sup>
|သောကန္ဓိက
|-
|
|
|၁ x ၁၀<sup>၉၈</sup>
|ဥပ္ပလ
|-
|
|
|၁ x ၁၀<sup>၁၀၅</sup>
|ကုမုဒ
|-
|
|
|၁ x ၁၀<sup>၁၁၂</sup>
|ပဒုမ
|-
|
|
|၁ x ၁၀<sup>၁၁၉</sup>
|ပုဏ္ဍရိက
|-
|
|
|၁ x ၁၀<sup>၁၂၆</sup>
|ကထာန
|-
|
|
|၁ x ၁၀<sup>၁၃၃</sup>
|မဟာကထာန
|-
|၁ x ၁၀<sup>၉</sup>
|အသၚ်ဃဲ
|၁ x ၁၀<sup>၁၄၀</sup>
|အသင်္ချေ
|}
ဝေါဟာ ပြကောဋိကိုဋ်၊ နိရဟုတ်၊ နိရဟုတ္တံ တအ်ဝွံ အပ္ဍဲလချူလိက်မန်ဟေၚ် သုၚ်စောဲ ဂၠိုၚ်တုဲ ကာလဟီုဂး နကဵုအရေဝ်မဂး ၁၀ ကိုဋ် (၁ x ၁၀<sup>၆</sup>)၊ ၁၀၀ ကိုဋ် (၁ x ၁၀<sup>၇</sup>)၊ ၁၀၀၀ ကိုဋ် (၁ x ၁၀<sup>၈</sup>)၊ ၁၀၀၀၀ ကိုဋ် (၁ x ၁၀<sup>၉</sup>) တအ်ဂှ် မၞိဟ်သုၚ်စောဲဂၠိုၚ် ဟီုဂွံရ<ref name=":3" />။ 

== နိဿဲ ==
<references />
[[ကဏ္ဍ:သင်္ချာ]]
[[ကဏ္ဍ:ဘာသာမန်]]
