{{Infobox organization}}
<br />

== ဝၚ်ဂကောံရာမညလောဟိတ ဗွဲခမၞောန် ==

=== စၟတ်တ္ၚဲဒက်ဂကောံ ===
သာသနာ ၂၅၅၀၊ ဍုၚ်-၁၃၆၈ သၞာံ၊ ဂိတုဒ္ဂိုန် (၇) မံက် ( 1 July,2006) 

=== ဌာနဒၞဲါဒက်ဂကောံ ===
[[ဗ္ဂေါပရိယတ္တိမန်၊ ဘာ|ဘာဗ္ဂေါပရိယတ္တိမန်]]၊ ဍုၚ်မတ်မလီု ဘာပဋ္ဌာနနယူပဒေသ ထပ်လ္တူ၊ ပ္ဍဲခဒမ်လပါ်ပဲါ (ခဒမ်တၠဂုဏ်အာလောက) လၟိဟ်သၚ် (၁၅) ဇကု

=== တၚ်ရန်တၟအ် ကိုပ်ကၠာ (၃) တၚ် ===

# နၟံပၟိက်ကဵုဆီမ္ဂး ပလံၚ်ဗစိုပ်ဏောၚ်
# ဂကူဘာသာဟွံရုဲ ကဵုဒါန်ဆီဏောၚ်
# သွက်ဂွံထံက်ပၚ် ညးဂိယဲဝါတ်ဂါတ်

=== ဗီုဂကောံသ္ဂောံက္တဵုဒှ်ကၠုၚ် ===
သၞာံ 2014 တၠဂုဏ်ဥက္ကသံ ([[အဇ္ဇ၊ တၠဂုဏ်|အဇ္ဇ]]၊ အအာ) ညးစကဵုဒါန်ဆီအလန်ကၠာအိုတ်ရောၚ်၊ ပ္ဍဲသၞာံ 2006 ဂှ် တၠဂုဏ်ဥက္ကံသ အာစိုပ်ရုၚ်ဂဥုဲဇၞော်တုဲ အဃောဂှ်ညးဂိယဲမွဲ နွံပၟိက်မံၚ်ကဵုဆီရ၊ ကာလဂှ် ဟိုတ်နူသြန်ဂွံရာန်ဆီဂှ် ဟွံမွဲတုဲ ဒးစဴအာ နူရုၚ်ဂဥုဲရ၊ အဃောဂှ် ပ္ဍဲဂၠံသြိုဟ် တၠဂုဏ် (ဥက္ကသံ) ဓရ်မေတ္တာကရုဏာ ဆာန်ဍူတဴ ကောန်ဂကူမန်ပိုဲ ညးဒှ်ဒဒိုက် အာစိုပ်ဒိုက်ဝါတ်တအ် သီုကဵုအောန်တဴစိုတ်ဗွဲမလောန်ရ၊ ပ္ဍဲဇကု ၜိုန်မိက်ဂွံကဵုဒါန်ဆီကီုလေဝ် ဟိုတ်နူဇကုကဵုလဝ်ဆီ ဂွံလဝ်ပွိုၚ်မွဲဂိတုဓဝ်တုဲ ကဵုဟွံဂွံရ၊ စဴစိုပ်ဒၞဲါဇကုတုဲ ချပ်ဂၞန်သဳကၠဳကဵုသ္ကအ်ရဲ သွက်ဂွံဒက်ပ္တန်ဂကောံကဵုဒါန်ဆီရ။ 

ပ္ဍဲသၞာံ 2006 ဂှ် ပ္ဍဲခဒမ်တၠဂုဏ်အာလောက ဌာနဘာဗ္ဂေါပရိယတ္တိ လ္တူဘာပိထပ် (ပဋ္ဌာနနယူပဒေသ) စဒက်ပ္တန်ဂကောံကဵုဒါန်ဆီ ပံက်ပါၚ်ကဵုသ္ကအ်ရဲဂမၠိုၚ် နကဵုယၟုဂကောံ "ရာမညလောဟိတ" ဒုၚ်တဲတုပ်စိုတ်တုဲ စဖျေံဏာရိုဟ်ကၞက်ဂကောံ ကေုာံ သ္ကအ်ရဲ (၁၅) တၠရ၊ ကြဴနူဂှ် မိက်ဂွံကဵုဂကောံဇကု ပြာကတ်တုဲ ကၠောန်ဗဳနာၚ် သွက်ဂွံလလောၚ်တြးကဵု ညးနွံပၟိက်ကဵုဆီကီုလေဝ် ပ္ဍဲရုၚ်ဂဥုဲဂှ် ဍေံဟွံဂံၚ်ဒုၚ်တဲဗဳနာၚ် ဒှ်ကၠုၚ်အခက်အခုဲကီုရ။

ပ္ဍဲအရာတၚ်ရန်တၟံဂကောံ "ဂကူဘာသာဟွံရုဲ ကဵုဒါန်ဆီဏောၚ်"ဂှ် ဟိုတ်နူဂလာန်ဏအ်တုဲ ဒးဒုၚ်စှ်ေစးကဵု ရဲဂကောံမန်သ္အာၚ်ဂမၠိုၚ်ကီုရ၊ ဟိုတ်နူစှ်ေစးတုဲ သ္ပထောံတၚ်အဓိက (၁) သွက်ကောန်ဂကူမန်ပိုဲ (၂) သွက်ဂကူညးတၞဟ် သ္အာၚ်ရ။ ပ္ဍဲ 2008, 2009 ဂှ် ဇြဟတ်ဂကောံဇၞော်ကၠုၚ်ကီုရ။ ဟိုတ်နူညးက္ဍိုက်ပ် တၠဂုဏ်ဥက္ကံသ ဒးဒုၚ်ရပ်စုတ်ထံၚ်စာတ်တုဲ ဂကောံဝွံ ညးထေၚ်ဇြဟတ်ဍိုန်လျတုဲ လီုလာ်အာရ၊ သၞာံ 2010-2011 ဆ္ဂးၜိုန်ဍိုန်လျးကီုလေဝ် ဟွံလီုလာ်ရောၚ်။

စနူကဵုသၞာံ 2012 တုဲ ကျာ်ဇၞော်နန္ဒသာရ ဘာဇၞူတၠရတ် ဆက်ဒုၚ်တဲက္ဍိုက်ပ်တုဲ နကဵုကဆံၚ်ပွိုၚ်ဍုၚ်ဂှ်လေဝ်ကီု၊ နကဵုကဆံၚ်လ္တူဍုၚ်ကီု သီုကဵုဇြဟတ်သၚ် ဇြဟတ်သၟတ် ပံၚ်ကောံညဳသာဒှ်မွဲစွံတုဲ ဆက်ရေၚ်တၠုၚ်အာ စဵုကဵုစိုပ် 2016 ။ တဆိပ်ဂကောံဝွံလေဝ် ပြံၚ်လှာဲထပ်ပလေဝ်လဝ်တၟိရောၚ်။

စနူသၞာံ 2017 တၠဂုဏ်သူရိယ (မဟာသူ-ဝၚ်ရာဲ) ဆက်ကေတ်တာလျိုၚ်တုဲ ယိုက်ဂၠေၚ်ကၠုၚ် စဵုကဵုစိုပ် သၞာံ 2020 ရောၚ်။ 

ဂကောံဏအ်ဝွံ အယုက်ဂကောံ (2006-2020) ပေၚ် ၁၅ သၞာံ။ စၟတ်သမ္တီ[[တ္ၚဲကဵုဒါန်ဆီဂကူမန်]]ပေၚ် (၁၀) ဝါရောၚ်။ 

== နိဿဲ ==
[[Category:!Main category]]
