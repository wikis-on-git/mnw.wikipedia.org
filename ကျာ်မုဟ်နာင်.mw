'''ကျာ်မုဟ်နာင်''' ({{Lang-my|ကျိုက်မုနိုင်း}})ဝွံ ဒှ်ကျာ်မနွံ ပ္ဍဲဇရေင်ကွာန်မုဟ်နာင်၊ တကအ်ခၟိုင်၊ တွဵုရးဍုင်မန်

အခုတလော ကျိုက်မုနိုင်းဘုရားကို သွားဖူးချင်စိတ် ဖြစ်နေတာနဲ့ ဒီညနေ ထွက်သွားလိုက်တယ်။ အရင်က ဒရယ်ဘက် ရောက်ပေမဲ့ ကျိုက်မုနိုင်းဘုရားဆီ မဝင်ဖြစ်ခဲ့ဘူး။ ဒီနေ့မှ ရောက်ဖူးသွားတယ်။ ကျိုက်မုနိုင်းဘုရားဟာ တကယ်သပ္ပါယ်တယ်။ သံလွင်မြစ်ကမ်းပေါ် တည်ထားတဲ့ဘုရား ဖြစ်လို့လည်း တော်တော် သာသာယာယာရှိတယ်။ အေးအေးချမ်းချမ်းနဲ့ ကြည်နူးမှုအပြည့်ပေးနိုင်တဲ့ နေရာလေးပါပဲ။

ကျိုက်မုနိုင်းဘုရားဟာ မွန်ဒေသရဲ့ ထင်ရှား အရေးပါတဲ့ ဘုရားတစ်ဆူ ဖြစ်ပါတယ်။ ဘုရားသမိုင်းအလိုအရ မဟာသက္ကရာဇ် ၁၀၅ ခု၊ မြတ်စွာဘုရားရှင် နှစ်ဝါအရမှာ ဒီနေရာကိုအရောက် ဆံတော် တစ်ဆူ ပေးသနားလို့ အဲ့ဒီ ဆံတော်ကို ဌာပနာပြီး ကျိုက်မုနိုင်းစေတီကို တည်တယ်လို့ ဆိုပါတယ်။ ကာလကြာတော့ တိမ်မြှုပ်သွားပြီးမှ အရှင်သောဏထေရ်တို့ ပြန်ရှာပေးလို့ စေတီတော်နေရာကို ပြန်တွေ့တယ်။ နောက်ပြီး သွားတော် ၃၃ ဆူထဲက တစ်ဆူကို ရတော့ ထပ်မံဌာပနာပြီး သာသနာသက္ကရာဇ် ၂၃၈ မှာ မွမ်းမံတယ်လို့ ဆိုပါတယ်။ မွန်ရာဇဝင် စေတီတော် သမိုင်းမှာတော့ သွားတော်ကို ဌာပနာကြောင်းပဲ ဖော်ပြထားပြီး ဆံတော်ဌာပနာကြောင်း မပါပါဘူး။

စေတီတော် တည်ထားတဲ့ အငူစွန်းဟာ နဂါးနှုတ်သီး (သို့) နဂါးဦးခေါင်းပိုင်းပုံရှိလို့ မွန်ဘာသာနဲ့ ကျာ်မုဟ်နာ် လို့ ခေါ်ဝေါ်သမုတ်ခဲ့တယ်လို့ ဆိုကြပါတယ်။ မုနိုက် မှ ကြာလာတဲ့အခါ မုနိုင်း ဖြစ်လာလို့ အခုတော့ ကျိုက်မုနိုင်းလို့ အမည်တွင်နေတာ ဖြစ်ပါတယ်လို့ ဘုရားသမိုင်းက ဆိုပါတယ်။ စစ်ကဲဦးရွှေနော်ကတော့ ဘုရားတည်ရာအငူက နဂါးနှုတ်သီးနဲ့တူလို့ ကျိုက္ခမောင်နတ် လို့ ခေါ်ရာက နောင်အခါ မူနန်း ဖြစ်တယ်လို့ ဆိုပါတယ်။ ဒီအဆိုတွေအရ ကြံရရင် ယနေ့ မုနိုင်းရွာလို့ ခေါ်တာဟာ ကျိုက်မုနိုင်းဘုရားကို အစွဲပြုပြီး ခေါ်တယ်လို့ ယူဆနိုင်ပါတယ်။ 

ဒါပေမဲ့ အယူအဆကွဲတာ ရှိပါတယ်။ မော်လမြိုင်တက္ကသိုလ်၊ မြန်မာစာဌာနက ၁၉၉၀ကနေ ၁၉၉၂ ခုနှစ်ထိ မွန်ပြည်နယ် ဆယ်မြို့နယ်လုံးကို ကွင်းဆင်းပြီး မြို့၊ ရွာ၊ ရပ်ကွက် အမည်တွေကို စုစည်းလေ့လာထားတာ ရှိပါတယ်။ အဲ့ဒီမှာ မုနိုင်းရွာအမည်ကို မုဟ်နာင် လို့ ပြတယ်။ ကျပ်ခိုးစင်အစွန်းလို့ အဓိပ္ပါယ်ရပါတယ်။ ဘီလူးကျွန်းဒေသ မြို့၊ရွာ၊ရပ်ကွက်အမည်များကို ဘာသာဗေဒ အမြင်ဖြင့် လေ့လာချက်ဆိုတဲ့ မဖြူဖြူဆွေရဲ့ မဟာသုတေသနကျမ်းထဲမှာလည်း မုဟ်နာင် အဆိုကို ထောက်ခံပြီး ပြတယ်။ ပါးစပ်ရာဇဝင်အရ ဒီရွာနေရာဟာ မောင်ဒီ ငါးကင်ဖို့ ကျပ်ခိုးစင်လုပ်တဲ့နေရာလို့ ဆိုပါတယ်။ ဒါကိုစွဲပြီး မုဟ်နာင်လို့ ခေါ်ကြောင်း ဒေသခံအချို့က ယူဆဟန်ရှိပါတယ်။ 

ဘုရားမှာတွေ့တဲ့ အဘတွေနဲ့ စကားပြောကြည့်တော့ ရာဇဝင်ထဲက ဒရယ်နဲ့အပြိုင် ဘီလူးကျွန်းမြို့ဆိုတာ မုနိုင်းပဲ၊ ကျိုက်မုနိုင်းဘုရားဟာ မြို့ဦးစေတီပဲလို့ သူတို့ ဆိုချင်ကြပါတယ်။ သူတို့ရဲ့ ဘုရားသမိုင်းမှာလည်း ယခု တောင်စွန်း (မုဟ်ဒ်ု) နဲ့ မုနိုင်းဟာ အရင်က အတူတူပဲ၊ ဘီလူကျွန်းမြို့ဆိုတာ မုနိုင်းမြို့ပဲလို့ တင်ပြထားပါတယ်။ ဒါပေမဲ့လည်း ဒရယ်နဲ့ မုနိုင်း အလှမ်းမဝေးလှတော့ မြို့နှစ်မြို့ဆိုတာကို ဘုရားလူကြီး အဘတွေကိုယ်တိုင် သံသယရှိနေဟန်တူတယ်။ သူတို့ အယူအဆ မှန်၊ မှားကိုလည်း ပညာရှင်တွေ ဖော်ထုတ်ပေးစေချင်တဲ့ သဘောတွေ့ရတယ်။ 

စာရှည်သွားပါပြီ။ အယူအဆတွေ ဘယ်လိုပဲရှိရှိ ကျိုက်မုနိုင်း စေတီတော်ကြီးဟာ ဘီလူးကျွန်းသမိုင်းအတွက်ရော မွန်ပြည်နယ် သမိုင်းအတွက်ရော မြန်မာနိုင်ငံ သာသနာသမိုင်းအတွက်ရော အရေးပါတဲ့နေရာဆိုတာ ထင်ရှားပါတယ်။ မော်လမြိုင်နဲ့ အလှမ်းမဝေးတဲ့ ဘီလူးကျွန်း၊ မုနိုင်းရွာအစွန်၊ သံလွင်မြစ်ကမ်းပါးပေါ်က ကျိုက်မုနိုင်းစေတီတော်ကြီးကို သွားရောက်ဖူးမျှော်ကုသိုလ်ယူရင်း သဘာဝအလှတွေ သွားခံစားလိုက်ပါအုံးလို့ လက်တို့လိုက်ပါတယ်ဗျ။
