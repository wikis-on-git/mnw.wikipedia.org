[[File:Pallava Ra.svg|thumb|Pallava Ra|alt=Pallava Ra.svg|100px]]
'''ရ''' ({{Lang-en|ra; the twenty-seventh letter of the modern Mon alphabet}})ဂှ် ပၞောဝ်ကဵု ဗျည်မန် ခေတ်တၟိ (၃၅) မဂှ် ဒှ်အက္ခရ် မရနုက်ကဵု ၜါစှ်ောထပှ်တုဲ ပ္ဍဲကဵုအရေဝ်မန် မၞုံရမ္သာင်ၜါၜါ ရမ္သာင်သာ ကဵု ရမ္သာင်ဇြိုင်ဂှ်မ္ဂး "ရ" ဂှ် ဒှ်ဗျည်ရမ္သာင်ၜါ၊ ရမ္သာင်သာကီု သီုကဵု ရမ္သာင်ဇြိုင်တုဲ ဗွဲဓမ္မတာ ပၠုပ်လဝ်ပ္ဍဲဂကောံဗျည်ဒုတိယ။ ရမ္သာင်မန် မွဲဂကောံမနွံပန်ပန်ဂှ် "ရ" နွံ ပ္ဍဲဒၞာဲရမ္သာင် ကၠာကဵု မရနုက်ကဵုပိ၊ ဣဏအ်ဂှ် "ရ" သာ၊ "?" သာဇြိုဟ်၊ "ရ" ဇြိုင်၊ "?" ဇြိုင်ဇြိုဟ်။<ref>Bee Htaw Monzel (2018) Comparison of Mon and Pyu Writing Systems and Myittha Inscription pp. 38-39</ref>

==ဝင်==
{| class="wikitable" cellpadding=4
|- bgcolor="#EEEEEE"
! အက္ခရ်ရုပ် အဳဂျပ် <br /> ရ
! အက္ခရ် ပရဝ်တဝ်-သေမိတိစ် <br /> ရ
! အက္ခရ် ဗြဟ္မီ <br />ရ
! အက္ခရ် ဂြန္ထ <br />ရ
! အက္ခရ် မန်ခေတ်လၟုဟ် <br />ရ
|--- align=center
| <hiero>D1</hiero>
| [[File:Phoenician res.svg|x25px]]
| [[File:Brahmi r.svg|20px]]
| [[File:Pallava Ra.svg|20px]]
| <big>'''ရ'''</big>
|}
အက္ခရ် "ရ" ဝွံ နူတမ် ကၠုင်နူ အက္ခရ်ဂြန္ထ နူဒေသဍုင်အိန္ဒိယသၠုင်ကျာ ဗွဲမဂၠိုင်ကော်ခဴစ အက္ခရ်ပလ္လဝ နူအေဒဳ (၅-၆) ဗွဝ်ကၠံရ။ အက္ခရ်ပလ္လဝဂှ် စောန်ဆက်ကၠုင် နူအက္ခရ်ဗြဟ္မဳ။<ref>"[http://skyknowledge.com/pallava.htm Pallava script]" SkyKnowledge.com date=2010-12-30</ref>တမ်မူလ အက္ခရ်ဗြဟ္မဳဂှ် တၠပညာတအ် လညာတ်ဟွံတုပ် ရေင်သကအ်ကီုလေဝ် လညာတ် Georg Bühler မဟီုလဝ် ဒဒှ်ရ အက္ခရ်ဗြဟ္မဳ နူတမ် မကၠုင်နူသေမိတိစ် (Semitic)ရ။ အတိုင်လညာတ်ညးမ္ဂး ပ္ဍဲၜိုတ် ဘဳသဳ ၆ ဗွဝ်ကၠံဂှ် ဗဗၞးတအ် ကေတ်အက္ခရ်ဂှ်တုဲ ညံင်ဂွံကိတ်ညဳ ကုရမ္သာင်သံသကြိုတ် ကေုာံ ပြကြိုတ်ဂှ် ညးတအ် ဖန်ဗဒှ်လဝ်ရ။<ref>Cristian Violatti (14 Nov 2016) [https://www.ancient.eu/Brahmi_Script/ A ancient history Encyclopedia]; Brahmi Script</ref> လညာတ်တၠပညာ မပ္တံကဵု G.R. Hunter, S.R. Rao, John Newberry ကေုာံ Krishna Rao တအ် ညာတ်ကေတ် အက္ခရ်ဗြဟ္မဳဂှ် နွံအဆက်တမ် နူကဵု အက္ခရ်/သင်္ကေတအိန္ဒူ (Indus script/Indus symbol) ရ။ <ref>Salomon, Richard, [http://indology.info/papers/salomon/ On the Origin Of The Early Indian Scripts: A review Article Journal of the American Oriental Society 115.2 (1995), 271-279]</ref><ref>Rajat K Pal, [https://www.boloji.com/articles/10657/a-new-light-on-the-decipherment-of A New Light on the decipherment of Indus-Saraswati Script] Retrieved 19-09-2019.</ref>

==ကၟက်==
ရ ဂှ် နဒဒှ် ကၟက် (ကွက် ရ) မွဲလေဝ် စကာကီုရ။ ဗီုမချူကွက်ရ (ြ) ဂှ် ပြံင်လှာဲကၠုင် အဆက်ဆက်ရ။ ရ မသၠုင်ဒၟံင်ဂှ် စွံလက္ကရဴတုဲ ကွက်ကၠုင်ရ။ နူဂှ် က္ဍိုပ်မဂၠိင်တိတ်ဒၟံင် လပါ်လက္ကရဴဂှ် ဟိုတ်မထုဲအာကဵု အက္ခရ်လက္ကရဴဂှ်တုဲ က္ဍိုပ်ဂှ် ပ္ၚံက်ဏာလပါ်ဂတတုဲ ပ္ဍဲခေတ်လၟုဟ် ဒှ်အာ နကဵု သင်္ကေတ ြ ရ။ ရ ဂှ် ဟိုတ်မဒှ် ဗျည်ရမ္သာင်ၜါတုဲ ကာလပံင် ကုဗျည်ရမ္သာင်သာမ္ဂး ပ္တိတ်ရမ္သာင်သာ၊ တုဲ ယဝ်ရပံင်ကဵု ဗျည်ရမ္သာင်ဇြိုင်မ္ဂး ပ္တိတ်ရမ္သာင်ဇြိုင်ရ။ ဥပမာ ကြ (ကရ)၊ ခြ (ခရ)၊ ဂြ(ဂရ) မြဴသာ်ဝွံ ဒှ်တမ်ရ။

==နိဿဲ==
<references/>

[[Category:!Main category]]
[[Category:BEHM]]
{{DEFAULTSORT:ရ}}
{{Mon-alphabet}}
