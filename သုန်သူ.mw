{{Infobox writer
|name=Sun Tzu
|image=Enchoen27n3200.jpg
|alt=ရုပ်ဗရိုတ် သုန်သူ
|caption= ရုပ်ဗရိုတ် သုန်သူ ပ္ဍဲ Yurihama, Tottori ပ္ဍဲဂျပါန်
|birth_name= သုန်ဝူ (Sun Wu)
|birth_date= ဘဳသဳ ၅၄၄ (traditional)
|birth_place= [[Qi (state)|Qi]] ဟွံသေင်မ္ဂး [[Wu (state)|Wu]], [[Zhou Kingdom]]
|death_date= ဘဳသဳ ၄၉၆ (traditional; အာယုက် 47–48)
|death_place=Gusu, Wu, Zhou Kingdom
|occupation=Military general, [[tactician]], writer, philosopher
|period=[[Spring and Autumn period|Spring and autumn]]
|subject=[[Military strategy]]
|notableworks=''[[The Art of War]]''
}}

'''သုန်သူ (Sun Tzu''' ({{IPAc-en|s|uː|n|_|ˈ|d|z|uː|,_|s|uː|n|_|ˈ|s|uː}} soon DZOO, soon SOO; Chinese: 孫子; pinyin: Sūnzǐ) ဂှ် ဒှ် သကိုပ်ပၞာန်ကြုက်၊ ညးမဖျေဟ်ဗျူဟာပၞာန်၊ အစာကဝိ ကေုာံ အစာဒဿန မွဲတၠ မပဒတဴလဝ် ပ္ဍဲ ဒေသဇြဴဗမံက် (Eastern Zhou) ပ္ဍဲအခိင် ဍုင်ကြုက်ခေတ်တမၠာတေအ်ရ။ သုန်သူဂှ် ဒှ်မၞိဟ် မဒယှ်တဴ နကဵုအစာကဝိ လိက်ပညာပၞာန် (''The Art of War)'' မဒှ် လိက်မချူလဝ် ဗီုမဂွံဖျေဟ် ဗျူဟာပၞာန် မဒှ်ပညာဒဿန မစကာကၠုင် ပ္ဍဲကဵု ရးပလိုတ်ကီု သီုကဵု ရးဗမံက် ကေုာံ ပ္ဍဲအရာမဖျေဟ်ပၞာန်ရ။ လညာတ်ညးဂှ် ဖျေဟ်လဝ် စွံအာရီု နဲကဲဗီုဂွံဝေင်ပၞာန် အပ္ဍဲမုက်ပၞာန် ဗီုဂွံစကာပြယာဲ (stratagem)၊ လဇ (delay)၊ မစကာ မၞိဟ်ဓလုက် (spy) ကေုာံ နဲကဲမဖန်ဗဒှ်ပၞာန် အပ္ဍဲသၞ၊ မဒက် ကေုာံ ပခိုင်မဟာမိတ်၊ မစကာ နဲလှေဲလှန် ကေုာံ နဲမိက်ဂွံဓရီုကျာ၊ ဖန်ပကောံဒြဟတ်သၞ ညံင်ဂွံကောံဒၟံင် မွဲဒၞာဲတအ် ဒှ်တမ်ရ။ သုန်သူ ဂှ် မၞိဟ်မရှ်ေသှ်ေ မတီဂၠိုင် ပ္ဍဲကဵု အကြာဂကူကြုက်ဂမၠိုင်ကီု သီုကဵု ဒေသရးအာရှဗၟံက် နဒဒှ် မၞိဟ်တၠပညာ အစာလပါ်ပၞာန်မွဲတၠရ။ ယၟုညး ကာလဍောတ်တ်တေအ်ဂှ် သုန်ဝူ ('''Sun Wu)''' (ကြုက်: 孫武) တုဲ ယၟု မၞိဟ်မ္ၚးနူ ဂကောံသ္ၚိကၟိန်ညးမတီလဝ်ဂှ် '''Changqing''' (Chinese: 長卿).{{Citation needed|date=December 2018}} ယၟုမ္ဂး သုန်သူ မၞိဟ်ဂမၠိုင်မတီလဝ်ဂှ် ဒှ်ယၟုမအဲပရဲ မဂွံအဓိပ္ပါယ် "အစာသုန်"။

ဝင်သုန်သူဂှ် ဗွဲမကၠးဖ္ဍး ဟွံတီကေတ်လဝ်ရ။ အစာဝင် ပရူတၞောဝ်သၟိင်ဟာန် သဳမာကွာန် (Sima Qian) ကေုာံ အစာဝင်ကြုက်တၞဟ်တအ် စၟတ်သမ္တီလဝ် သုန်သူဂှ် ဒှ်အမာတ် ဨကရာဇ်ဍုင်ဝူ ဟေလူ (King Helü of Wu) တုဲ အခိင်ကာလဂမျိုင်ညးဂှ် နွံအကြာ ဘဳသဳ ၅၄၄-၄၉၆ ရ။<ref>{{Cite book|last=Sawyer|first=Ralph D.|title=The Seven Military Classics of Ancient China|year=2007|publisher=Basic Books|location=New York|isbn=978-0-465-00304-4|pages=421–22}}</ref>အစာဝင်ခေတ်တၟိတအ်လေဝ် ဒုင်တဲ ပရူဒဒှ်ဝင်ညး ကေုာံ လိက် "ပညာပၞာန်" ညးဂှ် ဒှ်အခိင်လဇုဲညိ ပ္ဍဲအခိင်ကာလ ဍုင်မဝေင်ပၞာန်ဂမၠိုင်ရ။ ပ္ဍဲကဵုလိက်စၟတ်သမ္တီတြေံဂမၠိုင် ဂွံဆဵုကေတ် သကိုပ်ပၞာန်လက်ကရဴညး သုန်ဗိန် (Sun Bin) လေဝ် ချူလဝ် ပြကိုဟ်ဗျူဟာပၞာန်တုဲ မကဵုလဝ် ယၟု "ပညာပၞာန်" ကီုရ။ သုန်ဝူကီု သီုကဵုသုန်ဗိန်ဂှ် စၞောန်ထ္ၜးလဝ် နဒဒှ် သုန်သူတုဲ အစာဝင်လ္ၚဵုတအ် စှ်ေစိုတ် သီုမၞိဟ်ဖအိုတ်ဂှ် ဒှ်ညးမွဲတၠဓဝ်ရ။

လညာတ်နဲကဲလဝေင်ပၞာန် သုန်သူဂှ် စကာဒ္ဂေတ်ကၠုင်ဒၟံင် ပ္ဍဲအာရှ နူစအခိင်မခၞံဗဒှ်လဝ်တေအ်ရ။ ပ္ဍဲအခိင်ကာလ ၂၀ ဗွဝ်ကၠံဂှ် "ပညာပၞာန်" ညးဂှ် မၞိဟ်စကာဂၠိုင်ကၠုင် သီုကဵု ပ္ဍဲရးပလိုတ်တအ်ကီုရ။ တုဲပၠန် ပညာပၞာန်ညးဂှ် အခိင်လၟုဟ်မ္ဂး ပါဲနူ ပ္ဍဲပရေင်ပၞာန်တုဲ ပ္ဍဲကဵု ပရေင်ယေန်သၞာင်၊ ပရေင်ဍုင်ကွာန်၊ ပရေင်ပိုန်ဒြပ်၊ ပရေင်ဓတ်ကာယတအ်လေဝ် စကာကၠုင်ဒၟံင် မဟွံမဲ ကုအပိုင်အခြာရ။<ref name=wp>{{Cite book|last=Scott|first=Wilson|title=Obama meets privately with Jewish leaders|date=7 March 2013|url=https://articles.washingtonpost.com/2013-03-07/politics/37535039_1_nuclear-weapons-jewish-leaders-president-obama|newspaper=The Washington Post|location=Washington, D.C.|access-date=22 May 2013|url-status=dead|archive-url=https://web.archive.org/web/20130724060741/http://articles.washingtonpost.com/2013-03-07/politics/37535039_1_nuclear-weapons-jewish-leaders-president-obama|archive-date=24 July 2013|df=}}</ref><ref name=UPI>{{Cite book|title=Obama to challenge Israelis on peace|agency=United Press International|date=8 March 2013|url=http://www.upi.com/Top_News/US/2013/03/08/Obama-to-challenge-Israelis-on-peace/UPI-70151362729600/|accessdate=22 May 2013}}</ref><ref name="Business">{{Cite book|last=Garner|first=Rochelle|title=Oracle's Ellison Uses 'Art of War' in Software Battle With SAP|date=16 October 2006|url=https://www.bloomberg.com/apps/news?pid=newsarchive&sid=aFA0SRsqGq04|work=Bloomberg|archive-url=https://web.archive.org/web/20151020122222/https://www.bloomberg.com/apps/news?pid=newsarchive&sid=aFA0SRsqGq04|url-status=dead|access-date=18 May 2013|archive-date=20 October 2015}}</ref><ref name=Football>{{Cite book|last=Hack|first=Damon|title=For Patriots' Coach, War Is Decided Before Game|newspaper=The New York Times|date=3 February 2005|url=https://www.nytimes.com/2005/02/03/sports/football/03belichick.html|accessdate = 18 May 2013}}</ref>

==ဘဝ==
[[File:Inscribed bamboo-slips of Art of War.jpg|thumb|လိက် သီုကဵု "ပညာပၞာန်" သုန်သူလေဝ်ပါ၊ မၜံက်ခါဲဂွံ နူသၞာံ ၁၉၇၂ ထ္ၜးပျးလဝ် ပ္ဍဲ တိုက်ထ္ၜး ရှာန်ဒံင် Shandong Museum]]
ဒုင်သဇိုင် ကုသက်သဳသာဓကဝင် ၜိုတ်မကလိဂွံဂှ်တုဲ စပ်ကဵု ဒၞာဲသုန်သူ မသၠးဂၠံဂဝ်ဂှ် လညာတ်ဟွံတုပ် ရေင်သကအ်အိုတ်ရ။ အတိုင် လိက်ဝင်တမ်သၞာံ ကဵု ကၞောတ်သၞာံ (''Spring and Autumn Annals'') ကေုာံ အစာဝင်သဳမာကွာန် (Sima Qian) မချူလဝ် လိက်ဝင် မကော်ဂး ရှဳဂျဳ (''Shiji'') ဂှ်မ္ဂး သုန်သူဝွံ ကတဵုဒှ်မၞိဟ် ပ္ဍဲ ဍုင်ကဳ (Qi state)။<ref>{{harvnb|Sawyer|2007|p=151}}.</ref> လိက်ဝင်သီုၜါဂှ် ချူလဝ် ဒဒှ်ရ သုန်သူ ကတဵုဒှ်မၞိဟ် ပ္ဍဲအခိင်ကၞောတ်တမ်သၞာံ ကေုာံ အခိင်ကၞောတ်သၞာံ (Spring and Autumn period) တုဲပၠန် သုန်သူဂှ် ဒှ်မၞိဟ် သကိုပ်ပၞာန် ကေုာံ သကိုပ်ဗျူဟာ ပ္ဍဲဇရေင် သၟိင်ဟေလူ (Helü) မဒှ်သၟိင်တၠတိ ဍုင်ဝူ ပ္ဍဲကဵု အခိင်အကြာ ကၞောတ် တြဴဗွဝ်ကၠံဘဳသဳ၊ ပ္ဍဲအစ ၅၁၂ ဘဳသဳ ရ။ ကြဴနူ သုန်သူ မဂွံဇၞးကေတ် ပၞာန်မဂၠိုင်ကဵုဝါတုဲ စိုတ်ညးကတဵုဒှ် သၟိက်ချူခၞံလိက် ပညာပၞာန် (''The Art of War'') ရ။ လိက် ပညာပၞာန် ညးဂှ် ဒှ်လိက် မဗှ်လ္ၚတ်ဂၠိုင်အိုတ် ပ္ဍဲကဵု ခေတ်ပၞာန် ဍုင်ပၞာန်ဂမၠိုင် မဒှ်အခိင် ဍုင်ကြုက် ထပှ်ဍုင် မတွဟ်ဂး ဍုင်ထပှ်ဍုင်ဂှ် ဍုင်ဇြဴ (Zhao)၊ ဍုင်ကဳ (Qi)၊ ဍုင်ကိန် (Qin)၊ ဍုင်ဆူ (Chu)၊ ဍုင်ဟာန် (Han)၊ ဍုင်ဝေ (Wei) ကေုာံ ဍုင်ယင် (Yan) မဗတိုက် ကေတ်ဇၞးဒၟံင် ရေင်သကအ် သွက်ဂွံကလိဂွံစၟိန်ပြမာန် ပ္ဍဲကဵု ဒေသ ဍုင်ကြုက် ကရေက်လပါ်ဗမံက်ဂှ်ရ။<ref name=mcneilly3>{{harvnb|McNeilly|2001|pp=3–4}}.</ref>

ပ္ဍဲကဵု ဝင်ပရူသုန်သူဂမၠိုင် ဒၞာဲမၞိဟ်မတီဂၠိုင်အိုတ် နူကဵု လိက်သဳမာကွာန် မချူလဝ်ဂှ်မ္ဂး ကိုပ်ကၠာ ညးဟွံဂွံ ဒှ်သကိုပ်ပၞာန်ဏီဂှ် သၟိင်ဍုင်ဝူ စမ်ၜတ် ဍာ်ဒကေဝ်ပညာ ညးတေအ် နကဵု မကဵုဗတောန် မၞိဟ်ဗြဴ မကၠောန်ၜတ် ပ္ဍဲဗွိုင်နန် ၃၆၀ တၠ ညံင်ဂွံဒှ် ကောန်ပၞာန်ရ။ မၞိဟ်ဗြဴတအ်ဂှ် သုန်သူ ပါ်ထောအ် ၜါက္ဍိုပ်တုဲ ကုညးဗြဴ ဨကရာဇ် မဒးဂၞပ် ညးၜါတၠဂှ် ညးခပတိုန် နဒဒှ် သကိုပ်ဗိုလ်ရ။ အခိင်ကာလ သုန်သူ ကဵုအမိင် ကုဍေဟ်တအ် ကဵုမံင်မုက်တပ်ပ်ဂှ် ဍေဟ်တအ် ဂြိုင်တဴအိုတ်ရ။ တုဲဂှ် သုန်သူဟီု သကိုပ်ပၞာန် မကဵုအမိင် ကုကောန်ပၞာန်တအ်မ္ဂး ညံင်ကောန်ပၞာန်တအ် ဂွံတီကၠိုဟ် အမိင်၊ ဂွံကဠင်အမိင်ဂှ် ဒှ်တာလျိုင် သကိုပ်ပၞာန်ရ။ တုဲပၠန် ညးကလေင် ကဵုအမိင် ကုကောန်ပၞာန်ဗြဴတအ်ပၠန်။ အလန်ဏအ်လေဝ် ကောန်ပၞာန်ဗြဴတအ်ဂှ် ဂြိုင်ပၠန်ရ။ တုဲဂှ် သုန်သူ ကဵုအမိင် ဂစိုတ် ကုညးဗြဴ ဨကရာဇ် မဒးဂၞပ်ၜါတၠဂှ်ရ။ တုဲ ဨကရာဇ် စဵုဒၞာတုဲ သၟာန်ညးတေအ်တုဲ ညးတေအ် သှ်ကဵု ယဝ်ရ သကိုပ်ပၞာန် ကဵုအမိင် ကုကောန်ပၞာန်တုဲ ကောန်ပၞာန်တအ် ကၠိုဟ်ဒၟံင်အမိင်ဖိုဟ် ယဝ်ရ ကောန်ပၞာန်တအ် ဟွံဒ္ဂေတ်ဗက် ဟွံကဠင်အမိင်မ္ဂး ဒှ်ဒုဟ်မၞိဟ်ဇၞော်/သကိုပ်ဗိုလ် ရ။ တုဲပၠန် သုန်သူ ဆက်ဟီု ညးမွဲ မဂွံခပတိုန် ရုဲစှ် နဒဒှ် သကိုပ်ပၞာန်မွဲတုဲ ညံင်ကမၠောန်ဂွံစိုပ်တရဴဂှ် ဒှ်တာလျိုင်ညးတေအ်ရ။ ၜိုန်ရ ဨကရာဇ် ဒစဵုဒစးကီုလေဝ် ညံင်တာလျိုင် ဂွံတုဲဒှ်ဂှ် ဒှ်ကမၠောန် သကိုပ်ပၞာန်ဂှ်ရ။ ညးဗြဴၜါ မဂွံဒုင်ခပတိုန်လဝ် နဒဒှ်သကိုပ်ဗိုလ်ဂှ် ဒးဒုင်ချိုတ်အာ ရုဲစှ်ခပတိုန် ညးဗြဴတၠ နဒဒှ် သကိုပ်ဗိုလ်ပၠန်ရ။ စနူဂှ်တုဲ သီုၜါက္ဍိုပ်ဂှ် ကၟောန်ပတိုန်ဇကု ကဠင်အမိင်၊ ဂစာန်ဗ္တောန်ကွတ်ပၞာန်ရ။<ref name=bradford134>{{harvnb|Bradford|2000|pp=134–35}}.</ref>

သဳမာကွာန် ဆက်ဟီု လညာတ်တဳအဝ်ရဳ သုန်သူဂှ် ပ္ဍဲကဵုမုက်ပၞာန် ဗွဲကြဴညိ ညးတေအ်ထ္ၜးကဵုသက်သဳသာဓက ဒဒှ်ရ မဒှ်ဍာံစၟတ်ရ။ (ဥပမာ၊ ပ္ဍဲကဵု ပေါဲဗတိုက်ဗောဇု (Battle of Boju)ဂှ် ညးကလိဂွံအံင်ဇၞးကေတ်ပၞာန်တုဲ ညးချူလိက် "ပညာပၞာန်"(''The Art of War'') မဒုင်သဇိုင် ကုပရေင်ဆဵုဂဗ ပူဂိုလ်ညးတေအ်ရ။<ref name=bradford134/> ဆဂး လိက်ဝင် ''Zuozhuan''၊ မဒှ်လိက်ဝင် မချူလဝ် ကိုပ်ကၠာ နူလိက်ရှဳဂျဳ အခိင်တၟာလအ်ဂှ် ချူလဝ် ပရူပေါဲဗတိုက်ဗောဇု တၟာဂလိုင်ကီုလေဝ်၊ ပ္ဍဲလိက်ဂှ် ဟွံဂွံဆဵုကေတ် ယၟုသုန်သူ လးလးရ။<ref name="zuozhuan">{{cite book|chapterurl=http://www2.iath.virginia.edu/saxon/servlet/SaxonServlet?source=xwomen/texts/chunqiu.xml&style=xwomen/xsl/dynaxml.xsl&chunk.id=d2.17&toc.depth=1&toc.id=0&doc.lang=bilingual|chapter=Duke Ding|volume=XI|title=Zuo Zhuan|author=Zuo Qiuming|language=Chinese, English|title-link=Zuo Zhuan|author-link=Zuo Qiuming}}</ref>
