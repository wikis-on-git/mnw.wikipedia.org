

ကွာန်ကအ်ဇြဲဝွံ ဒှ်ကွာန်မန်မွဲကွာန်ကီုရ တန်တဴမံၚ် ပွိုၚ်ဍုၚ်ကျာ်မြဟ် တွဵုရးဍုၚ်မန်ရ ကွာန်ကအ်ဇြဲ နူမတ်မလီုတိုန်အာလ္ပါ်ဗၟံက် ဗက်အာဂၠံၚ်ရမ္မဝတဳ ဆဵုအာဒဵုတၟံပိမရေၚ်ရ ဗၟံက်ဒဵုဂှ်ဝါဗ္ၚနွံတုဲ ဗၟံက်တိဗ္ၚဂှ် ဂွံဆဵုကွာန်မန်ပိကွာန် ရေၚ်ကာန်မံၚ်ရ။

ပၞောဝ်ကဵုပိကွာန်ဂှ် ကွာန်လ္ဒောဝ်ဂှ် ဒှ်ကွာန်ကအ်ဇြဲတုဲ သၟဝ်ကျာဂှ် ကွာန်ကအ်သက် သၠုၚ်ကျာဂှ် ဒှ်ကွာန်ကအ်ဇၞော်ရ ပိကွာန်ဝွံ ညံၚ်ရဴကွာန်ကောကွာန်ဒေံတုဲ ဟီုအရေဝ်ရမျှာၚ်ရဵုတုပ် အခိုက်ကၞာကွာန်လေဝ်တုပ်တဴရေၚ်သ္ကအ်ရ။

ကွာန်ကအ်ဇြဲ လောန်ကၠုၚ်မွဲအခိၚ်တေံ အခိုက်ကၞာသ္ပထပိုဲပယျၚ် ပ္ဍဲဂိတုဖဝ်ရဂိုန် ချိၚ်တ္ၚဲညးသ္ကံတုဲ ပကောံသ္ပမွဲတ္ၚဲဓဝ် စဳတဴဗွဲမလောန်ရ အလံၚ်ထပိုဲကျိုၚ်လဝ် ကယျိုၚ်သော်ယံၚ် ဗဵုရံၚ်အာဆာန်ဠာန်တဴကွေံရ ကောန်ကွာန်တံလေဝ် ဘိုၚ်ကၠောန် ဘိုၚ်သ္ပကုသဵုလေဝ် ညဳသာလောန်ရ ။
