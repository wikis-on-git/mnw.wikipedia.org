'''ဂကောံဒက်ပ္တန် သိုင်ခၞံဘာကောန်ဂကူမည် ဍုင်ကၟာဝက်ရးဇြာ''' ဂှ် ဒှ်ဂကောံ မဒက်ပတန်လဝ် နကဵု ခမဳသင် ကေုာံ ခရှ် နူကဵု ဂကောံနာနာ ပ္ဍဲညးဍုင်ကၟာဝက်ရးဇြာ သွက်ဂွံ သြိုင်ခၞံ ဘာကောန်ဂကူမန် ပ္ဍဲဍုင်ကၟာဝက်ရးဇြာမွဲရ။ ဂကောံဝွံ စဒက်ပတန်လဝ် ပ္ဍဲအဝ်ဂေတ် ၂၃၊ ၂၀၂၀ (၁၃၈၂၊ ခဍဲသဳ ၅ မမံက်) တ္ၚဲအဒိုက် ပ္ဍဲသဘင်ကောံဓရီု မရနုက်ကဵု ဒုတိယ ပ္ဍဲဘာဇာဒိသိုင်ၜါ၊ ဍုင်ကၟာဝက်ရ။ ဗီုပြင် လဒက်ပတန်ဂကောံဂှ် ဒက်ပ္တန်လဝ် နကဵု ဂကောံလပါ်သင်ကီု သီုကဵုလပါ်ခရှ်တအ်ရ။ ပ္ဍဲဍုင်ကၟာဝက်ဂှ် ဂကောံပရေင်လိက်ပတ်မန်ကီု သီုကဵု ဂကောံပရဟိတ၊ ဂကောံလပါ်သာသနာ နွံနာနာသာ်တအ်ဂှ် ပါလုပ်ဒၟံင် ပ္ဍဲကဵု ဂကောံဝွံ သီုဖအိုတ် ၁၁ ဂကောံရ။ <ref name=meeting2>{{cite web|url=https://www.facebook.com/permalink.php?story_fbid=115496426948177&id=114638897033930|title=လိက်စၟတ်သမ္တီ ကောံဓရီု ဂကောံဒက်ပ္တန်သိုင်ခၞံ ဘာကောန်ဂကူမည် ဍုင်ကၟာဝက်ရးဇြာ |last= ဆီတၠ|first=ဗညာ  |date=05 September 2020 |website=Parami Mon, Personal Facebook Page |publisher=Open publisher |access-date=06 September |quote=}}</ref> ကောံဓရီုအလန်ပထမဂှ် ကၠောန်ဗဒှ်လဝ် ပ္ဍဲကဵု ဘာဒယိုင်ဇၞောဝ် (ဘာဇောတိကာရာမ်) ထံင်ကှ်ေ ပ္ဍဲကဵု အဝ်ဂေတ် ၁၃၊ ၂၀၂၀ (၁၃၈၂ ဒုတိယဒဂိုင် ၁၀ စွေက်) တ္ၚဲဗြဴဗတိ။ ပ္ဍဲကောံဓရီုဏအ်ဂှ် တုပ်စိုတ် ရေင်သကအ် သွက်ဂွံသြိုင်ခၞံတုဲ သွက်ဂွံဒက်ဂကောံ ကေုာံ ဖျေဟ်ဗီုပြင်ကမၠောန်ဂှ် ကလေင်ကောံဓရီု ပ္ဍဲဘာဇာဒိသိုင်ၜါ၊ ပ္ဍဲကဵု အဝ်ဂေတ် ၂၃ ဂှ်ရ။ 

==ကောံဓရီု ဒက်ဂကောံ==
အတိုင်မတုပ်လဝ်စိုတ် ပ္ဍဲကဵု ကောံဓရီုအလန်ကိုပ်ကၠာအိုတ် ပ္ဍဲဘာဒယိုင်ဇၞောဝ် သွက်ဂွံဒက်ပ္တန် ဂကောံဂှ် ပကောံဓရီု ပ္ဍဲကဵု ဘာဇာဒိသိုင်ၜါ ပ္ဍဲကဵု ဂိတုအဝ်ဂေတ် ၂၃၊ ၂၀၂၀ (၁၃၈၂ ခဍဲသဳ ၅ မမံက်) တ္ၚဲအဒိုက် အခိင်ဒေသ ၁၃း၄၅ ဂှ် သင်တိုန်စိုပ် (၂၀) ဇကု၊ ခရှ် (၈၁) တၠ။ ပ္ဍဲကောံဓရီုဂှ် ကျာ်ဇၞော်အ္စာတၠ ဘဒ္ဒန္တတိဿပါလ ဒှ်သဘာပတိ ကောံဓရီု၊ သကိုပ်ကောံဓရီုဂှ် နာဲဗညာဆာန်၊ ညးမစၟတ်သမ္တီ ကောံဓရီုဂှ် ဗညာဆီတၠ။ နကဵုကောံဓရီုဂှ် တုပ်စိုတ် -

# ရန်လဝ် ဗီုပြင်ဘာ ၝောအ်ဘာ မုက်ဍေဟ် (၂၂)တင်/ပေ၊ ဇမၠိင် ၁၅၀ တင်/ပေ၊ မွဲထပ် နွံ ၄ ခန်၊ ၜါထပ် နွံ (၈) ခန်၊ ကဆံင်ဂၠံင်ကွာ် - မုက်ဍေဟ် (၆) တင်/ပေ၊ ဇမၠိင်ဍေဟ် နွံဇမၠိင် တုပ်ကဵု ၝောအ်ဘာ။ ကဆံင်မုက်ဘာဂှ် ပလေအ်ကၟဳတုဲ လတူဂှ် စဝ်လးဏာရ။
# တၠဂုဏ်အစာယသ၊ နာဲရတ်ခိုဟ် ကေတ်တာလျိုင် ဂၠာဲသြန်ဗွဝ်လတူလပှ်ကျာ ဍုင်သအာင်။
# ဌာန ဒုင်ဒါန်သြန် ညးတၠဒါန် ပ္ဍဲဍုင်၊ ကျာ်ဇၞော်အ္စာသောမ (ဘာလွဳမာန်ရတ်မန်)၊ တၠဂုဏ်အ္စာဓမ္မညာဏ (ဘာဇာဒိသိုင်ၜါ)
# သွက်ဂွံကၠောန်အကံက်ဘဏ္ဍာဂှ် သကိုပ်ဘဏ္ဍာ လပါ်သင်၊ သကိုပ်ဘဏ္ဍာ လပါ်ခရှ်၊ ညးရေင်တၠုင်ဖိုလ် (လပါ်ခရှ်) ကေတ်တာလျိုင်တုဲ ကာလပတိတ်သြန် ပၠုပ်သြန်မ္ဂး ဒးကဵုသမ္တီ ကုဂကောံဥက္ကဌ၊ သင်ခရှ် ညးရေင်တၠုင်ဖိုလ် လပါ်သင် ကေုာံ ညးရပ်စရင်။ 
# သွက်ဂွံသ္ပစၟတ်သမ္တီ ပတိုန်ဂုဏ်စရာဲ ညးတၠဒါန် မထံက်ပင်လဝ် ဘာကောန်ဂကူမန်ဂှ် သ္ပတမ်နူ (၁၀၀၀၀) မွဲလက်ဒကေဝ်မ္ဂး ပတိုန်ဂုဏ်စရာဲ နကဵုတၞးလိက််မွဲတၞး။ 
# သ္ပတမ်နူ (၁၀၀၀၀၀) မွဲကိုဋ် ကေုာံ လပါ်လတူမ္ဂး ပတိုန်ဂုဏ်စရာဲ နကဵုတၞးလိက် သီုကဵု အကောပ်(ဂမုင်)။
# စၟတ်တ္ၚဲ သွက်ဂွံဖျေဟ်ရိုဟ်ကၞက်ဘာဂှ် ကောံဓရီုမွဲဝါပၠန်မ္ဂး ဆက်ချပ်ဂၞန်အာ။
# ဘာကောန်ဂကူမည်ဂှ် သြိုင်အာ နကဵုအလဵုဇကု။
# ဒုင်သဇိုင် ကုတဆိပ်ပရေင်ပညာ ဘာကောန်ဂကူမန်တုဲ ကၠောန်အာ တဆိပ်ဂကောံသိုင်ခၞံဘာကောန်ဂကူမန် ဍုင်ကၟာဝက်ရးဇြာ
# ဂိတုဝှ်မံက်ဏအ်မ္ဂး သွက်ဂွံ ကလေင်ကောံဓရီု မွဲဝါပၠန်။ <ref name=meeting2 />


==နိဿဲ==
