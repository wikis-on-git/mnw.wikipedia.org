 '''လိက်အုပ်ဝွံမၞုံယၟု − ( ဓဝ်ဆာန်မိယာဲ ) ညးမချူ − ဝိညာဏ်ထဝ် မန်ထေန်'''



'''တ္ၚဲကောန်ဆာန်က္တဵုဒှ်မၞိဟ်ဂှ် ဒှ်တ္ၚဲချိုတ်မိယာဲမွဲတ္ၚဲကီုရ၊ ပ္ဍဲတ္ၚဲပိုဲတအ်မက္တဵုဒှ်မၞိဟ်ဂှ်တှ်ေ ကဵုဂွံဗှ်ဗၞုဟ်ကူချပ်ဂွံအာလပါ်မိယာဲဆာန်မွဲအိုတ်ညိအဴကောန်တအ်။

'''ဓဝ်ဆာန်မိယာဲမွဲဂှ် နွံကဵုၚုဟ်မးတ္ၚဲတြေံတြဟ်အာဟွံမွယ်တုဲ လျးတၟးရာင်ဆာဲဒၟံင်ဇၟာပ်အခိင်အခါသွက်ဘဝကောန်ဆာန်တံရ။'''

'''လိက်အုပ်ဝွံ တက်တြးပ္တိတ်နူကဵုညးစၞးကောန်ဂကူမန်အဃောဗပေင်ဗုင်ဂၞဴမွဲဒၞာဲ (ဍုင်သေံ)''''

== '''ဓရ်ဆာန်မိယာဲ''' ==
'''(ဓဝ်ဆာန်နွံဒၟံလ္တူကောန်တံဂှ် တ္ၚဲလဵုမှလေဝ်ဝိုတ်ကၠေံအိုတ်အာဟွံမွယ်)'''

တ္ၚဲမိဟီုမ္ဂးဂှ်တှ်ေ တ္ၚဲမိယာဲပိုဲတံမက္တဵုဒှ်ကၠုင်မၞိဟ်တ္ၚဲဂိတုသၞာဲလဵုဂှ်တှ်ကော်ခဴတ္ၚဲမိကီုရ၊ ဟိုတ်ဒှ်သာ်ဂှ်တုဲ ပ္ဍဲကဵုအလဵုသဳဍုင်သ္အာင်တံဂှ်လေဝ် ထ္ၜးကၠုင်ရုပ်ရဴတ္ၚဲမိယာဲအိုတ်ကီု ညံင်ရဴသေံဗွဲတုန်၊ ဒှ်သွက်ကဵုညးဍုင်ကွာန်တံသီုညးဖ္အိုတ် ဂွံကူစိုပ်တဴဒၟံင်တွဵုဟီုဂှ်တှ်ေ  ပိုဲဏံမွဲကၠုင်နူကဵုမိယာဲပိုဲမွဲကီုရ၊ ပိုဲတံက္တဵုဒှ်ကၠုင်နူကဵုခၞော်ဆုပထောင်ဒုန်ဟွံသေင်တုဲ ကၠုင်နူကဵုပ္ကဴဒကှ်သါာတံလေဝ်ဟွံသေင် ဆဂး'ဂှ် က္တဵုဒှ်ကၠုင်မၞိဟ်နူကဵုမိမပိုဲတံမဒှ်ကီုရ။

== '''ၚုဟ်မးပ္ဍဲကဵုမိမၜါလ္တူကောန်တံ''' ==
မိမၜါကၠောန်ပတိုန်မာန်ဂွံနင်ပိုဲကောန်တံဂှ် ဇၟာပ်မိမတံဖ္အိုတ်လေဝ် လညာတ်ခိုဟ်ခိုဟ်သွက်သ္ဂောံဂွံကောန်ကောန်ဇာတ်မာန်ပ္ဍဲကဵုအခိၚ်သ္ပမ္ၚဵုထပ်တုဲစှ်ေဒၞာဲညးသ္ကံတုဲ ညးတံမိက်သ္ဂောံဂွံတဴကောန်အိုတ်ရ၊ မူဟိုတ်ဒးကေတ်ကောန်ရောဟီုတှ်ေ သွက်မဇဇကုညံင်ဟွံဂွံကၠေံကၠအ်အာကီု သီုကဵုအဆက်မဇမၞိဟ်တံညံင်ဟွံဂွံကၠေံအိုတ်အာလ္တူဂၠးတိဇၞော်ဏံကီုတုဲ ဗွဲသဘာဝဟေင် ညးတံစဳရေၚ်ဖန်ဗဒှ်ကၠုင်ပိုဲကောန်တံရ။

လညာတ်ဗီုဏံဟီုမ္ဂးဂှ်တှ်ေ ဇၟာပ်မိမတံသီုညးဖ္အိုတ်ဒးနွံမာန်ရ၊ ယဝ်အခါရညးလဵုမွဲဟွံဂွံကောန်ဇာတ်မ္ဂးတှ်ေ ပိုဲတံပိုဲကၠိုဟ်ဒှ်ဒဒိုက်စိုတ်မာန်ရ၊ ပိုဲတံဂွံဆဵုညာတ်ကေတ်မိမလ္ၚဵုလ္ၚဵုတံဂှ် စှ်ေဒၞာဲဒှ်တြုံဗြဴလေဝ်တၟာကီုလေဝ် ညးတံမိက်သ္ဂောံဂွံတဴကောန်ၜိုတ်ဂလိုင်လဵုကီုလေဝ် အိုတ်ကၞောတ်ဟေင်ညးတံဟွံဂွံကောန်ရ၊ (ဂွံကောန်ဝါတ်လေဝ်ဟီုစရ) ဟိုတ်ဏံဟေင်ရက္တဵုဒှ်ကၠုင်ဒဒိုက်စိုတ်ပ္ဍဲကဵုဘဝမိမတံဂှ်ဗွဲမဂၠိုင်မာန်ရ၊ ယဝ်ရပိုဲတံချိုတ်အာမ္ဂးတှ်ေ ပိုဲဒြပ်တံဏံလေဝ် ညးလဵုမွဲဂွံဆက်ဗဂဵုလဟဵုမင်မွဲထိၚ်ဒက်အာပၠန်ရော၊ အခိင်သော်ဗုဗျုထဴဇရာကၠုင်မ္ဂးတှ်ေ ကဵုညးဂှ်လဵုမွဲဂွံလွဳပရာမင်မွဲရံၚ်စံင်ဂှ်ရော၊ ကူစိုပ်ဂွံသာ်ဏံတုဲ မိမဟွံဂွံကောန်တံဂှ် ပေတုဲဒှ်ဒဒိုက်စိုတ်ကွေံကွေံရ၊ (ဒဒိုက်ဗျုထဴဇရာ)ဏံဂှ် ဒှ်ဟိုတ်ဟွံမွယ်ကဵုကောန်ဇာတ်မဒှ်ရ၊ ဟိုတ်ဏံဟေင်တုဲ အတိုင်သဘာဝဟေင် မိမတံထေက်ကဵုဒးကေတ်ကောန်အိုတ်ရ။

== '''တာလျိုင်မိမၜါ''' ==
အခိင်ကောန်တံက္တဵုဒှ်ကၠုင်မၞိဟ်တုဲတံဂှ်ပၠန် ၜိုန်ရမိမၜါတံ မိက်သ္ဂောံဂွံကောန်တြုံကောန်ဗြဴစေတနာနွံမံင်ကီုလေဝ် အခိင်ၜံင်ပ္တိတ်တုဲဗက်ဂှ် ဒှ်ကောန်တြုံကီုကောန်ဗြဴကီုဂှ် ညးတံဖျေံစိုတ်ဒှ်ကောန်ဖျုန်ဂြိုဟ်ညးတံဇေတ်ဇေတ် ညးတံဆာန်ဇေတ်ဇေတ်အိုတ်ရ၊ ဆာန်ကောန်လောတ်တုဲ မင်မွဲလွဳပရာကေတ်ကၠုင်စိုတ်ကောန်တံ ဗဂဵုလဟဵုအရာနာနာၜိုတ်ညးတံကေတ်တာလျိုင်မာန် ၜိုတ်ပိုန်ဒြပ်ညးတံနွံရ၊ (ဥပမာတုန်) ဟွံမိက်ကဵုကောန်တံကၠောန်သ္ပပရေင်ဗၠေတ်ဗၠေတ်ကီု၊ စၞောန်ထ္ၜးဏာကဵုဂၠံင်ဍာန်ကဵုကောတံခိုဟ်ခိုဟ်ကီု၊ ကဵုကောန်တံကတ်ပညာနာနာၜိုတ်ထေက်ကြိုက်ကဵုပိုန်ဒြပ်ညးတံနွံဂှ်ကီု၊ ဖန်ဖက်ကဵုသဘင်မ္ၚဵုထပ်တဲၜိုတ်ထေက်ကြိုက်ကဵုညးမွဲကဵုညးမွဲကီု၊ ဇိုန်အပ်ပြာပ်ကဵုပိုန်ဒြပ်အာဲညဳညဳသာသာဂှ်ကီု၊ သီုဖ္အိုတ်ဏံဂှ် ဒှ်တာလျိုင်မိမတံဒးကၠောန်လ္တူကောတ်တံအိုတ်တုဲ အခိင်မိမၜါတံဟွံမွယ်မ္ဂးတှ်ေ သွက်ဂွံဆက်ပြိုင်အာဘဝဗပေင်အာဗုၚ်ဂၞဴအနာဂတ်တေံမာန်ရ၊ ဟိုတ်သာ်ဏံဂှ် ဇၟာပ်မိမတံနွံဒၟံင်လ္တူကောန်ဇာတ်ညးတံဖ္အိုတ်ရ။

ကမၠောန်သာ်ဏံဟီုဂှ်တှ်ေ '''(တာလျိုင်)'''ဇၟာပ်မိမတံဒးနွံရ၊ ညးတံကၠောန်အာၜိုတ်ညးတံကၠောန်ဂွံမာန်ရ၊ တ္ၚဲဏံပိုဲကောန်တံသီုညးဖ္အိုတ်လေဝ် က္တဵုဒှ်ကၠုင်မၞိဟ်အဝယ်လေဝ်ဇၞော်ကၠုင်ယျတုဲ ဂရုဏာလ္တူမိမတံညိဟီုဂှ် ယဝ်ပိုဲဏံမိမဟွံမွယ်မ္ဂးတှ်ေ ပိုဲတံဂွံက္တဵုဒှ်ကၠုင်မၞိဟ်ဟိုတ်သာ်လဵုရော၊ တုဲပၠန် က္တဵုဒှ်ကၠုင်မၞိဟ်တုဲ ယဝ်ညးတံဟွံမင်မွဲလွဳပရာကၠုင်ပိုဲတံတုဲ ညးတံအာထဝေင်ကၠဟ်ထောံပ္ဍဲနခၟိက်စေါဝ်ကြုင်မ္ဂးတှ်ေ ပိုဲတံက္တဵုဒှ်ဒဒိုက်တုဲ ထုဲထံၚ်ကွေံကွေံရ၊ ပိုဲတံက္တဵုဒှ်ကၠုင်ကောန်ၚာ်ဟွံမွယ်ကဵုမိမယဝ်ရညးတံဟွံလွဳပရာလဝ်ပိုဲ၊ ဟိုတ်ဒှ်သာ်ဏံတုဲ မိမတံဂှ် ဒှ်ညးတၠဂုဏ် ဒှ်ညးတၠမေတ္တာမွဲဇေတ်ဇေတ်ရ၊ ယဝ်ရဟီုနကဵုဗုဒ္ဓဘာသာမ္ဂးတှ်ေ '''ကျာ်နွံပ္ဍဲစိုတ်'''ရ၊ ဂုဏ်ကျာ်နွံပ္ဍဲစိုတ်ဟီုဂှ် '''ကျာ်တၠမေတ္တာ ကျာ်တၠဂရုဏာ ကျာ်တၠမုဒိတာ ကျာ်တၠဥပေက္ခာ'''တုဲ ညးတံဍိုက်ပေင်တဴကဵုဖဵုလ္တူကောန်တံ(၄)သာ်မာန်ရောၚ်။

== '''မေတ္တာမိယာဲဆာန်''' ==
ပ္ဍဲကဵုအခိင်ကောန်တံဂွံဒုၚ်ကေတ်ဒဒိုက်မာန် အခိင်ဒှ်ကၠုၚ်ပြသၞာအရာနာနာတံဂှ်တှ်ေ ညးမရီုဗင်ပိုဲတံဒှ်မၞိဟ်ကၠာအိုတ်ဟီုဂှ်တှ်ေ မိမပိုဲဏံရဒးရီုဗင်ပိုဲကောန်တံကၠာအိုတ်ကီုရ၊ ပ္ဍဲကဵုမိမၜါဂှ်တှ်ေ မိယာဲမွဲဟေင်ဒးကၠုင်ကၠာအိုတ်တုဲ မိယာဲမွဲဟေင်ရဒှ်ဓဝိၚ်စံင်တူလ္တူကောန်တံဂၠိုင်နူကဵုအပါမွဲဏီ၊  မိယာဲမွဲဟေင်ရကူစိုပ်အာလပါ်ကောန်တံကၠာရ၊ တုဲပၠန် ဂြိပ်လုပ်ဓဝဲါ ဂှ်မိဗန်လဝ်ကောန်မွဲရ၊ ၜိုန်ရသ္ၚိအဃောပၟတ်တူ ပၟတ်အဃာဂြင်ဍာဲမံၚ်ဂှ်လေဝ် ဟိုတ်နူကဵုကောန်ဒတုံနွံဒၟံင်ပ္ဍဲကဵုပၟတ်ဗၟဝ်တေံတုဲ မိယာဲမွဲဒးထပါ်လုပ်အာတူတူ မိန်ယိုက်ဗန်ကေတ်ကောန်တုဲ ဂြိပ်တိတ်ကၠုင်ကၠုင်ရ၊ ဣဏံဟီုဂှ် ဍာ်စိုတ်ဍာ်မေတ္တာမိယာဲနွံဒၟံင်လ္တူကောန်တံရ၊ တုဲပၠန် မင်မွဲလွဳပရာဗဂဵုလဟဵုအာကောန်တံနာနာသာ်မာန်ကီု၊ '''ကောန်တံအရာမိက်သ္ဂောံဂွံမူရောတှ်ေ ဗွဲမပြဟ်ဒုင်ကအ်ပါၚ်တုဲ ဒးအာဂၠာဲကၠောန်ကေတ်နင်ကဵုကောန်လၟိုန်ရ၊ ဟွံမွယ်ဂှ်ဟွံဟီုကဵုကောန်တံတုဲ ဒးဂၠာဲအာကေတ်နင်ညံင်သ္ဂောံဂွံမာန်ရ၊ (ဟိုတ်နူကဵုကောန်တံမိက်သ္ဂောံဂွံအရာတေံတွဵု) ။


မေတ္တာဆာန်ဇေတ်ဇေတ် ရီုဗင်ပိုဲတံဇေတ်ဇေတ် ဒှ်ဓဝိင်စံင်တူလ္တူပိုဲဏံဇေတ်ဇေတ် ဟွံရန်လဝ်ဂုဏ်ဖဵုမွဲသာ်ဗီုကဵုမိယာဲပိုဲဏံမွဲဂှ်တှ်ေ မၞိဟ်ဗြဴလဵုမွဲဂှ် ဂွံပတုပ်သၟဟ်ကဵုဗီုမိယာဲပိုဲဏံမာန်ရော၊ ညးဗြဴလဵုနွံမံင်မွဲဂၠာဲဆဵုမံင်ကီုဟာ၊ မိယာဲပိုဲဏံမွဲဟေင်ရဒှ်ညးဂွံလဝ်အဆိပ်မွဲတွဵုရ၊ ပိုဲကောန်တံဒှ်ကၠုင်ဝုတ်ဗၠာဲဇၞော်ဂေါဝ်တိုန်ကၠုင် နွံကဵုဒှ်ကၠုင်ကဵုမၞိဟ်ဆာန် ဆဂးဂှ်တှ်ေ ဟွံတုပ်ကဵုဗီုမိယာဲဆာန်ပိုဲဏံရ၊ ဣဏံဟီုဂှ် ညးကော်စဆာန်မွဲမွဲဗီု၊  မိယာဲဆာန်ပိုဲဟီုဂှ် ဆာန်သက်ပ္တောံၜိုတ်ဟွံမွယ် ဆာန်ဇေတ်ဆာန်ကွေံ ဆာန်ဟွံမွယ်ကဵုဟိုတ်ဖဵု ဆာန်ဟွံရန်တၟံလဝ်ဖဵုမွဲမွဲလ္တူပိုဲကောန်တံကီုရ၊ ဆာန်နကဵုဍာ်မေတ္တာဗွဲမဇြိုဟ်နက် ဆာန်နူကဵုပ္ဍဲစိုတ်တေံပေင်ပေင်တုဲ ဟွံမွဲကဵုအခိင်က္ဍုဟ်မၠိ ဟွံမွယ်ကဵုဒဒိုက်ၜိုတ်ဆတၟာတၞုင်သော်လ္တူကောန်တံရ၊ '''ဣဏံဟီုဂှ် မေတ္တာမိယာဲဓဝ်ဆာန်မိယာဲပိုဲရ။'''


အတိုၚ်သဘာဝပကတိတှ်ေ မိယာဲမွဲဂှ်ဟွံကၠောန်ကဵုကောန်တံဒးယှုက်ထုဲစိုတ်မာန်တုဲ ယဝ်ရဆဵုဒးကောန်တံဒှ်ကၠုၚ်ပြသၞာမ္ဂးတှ်ေ ပြသၞာအခက်ခုဲတံဂှ်ညံၚ်သ္ဂောံအိုတ်အးမာန်ဂှ်ဟေၚ် မိယာဲမွဲဒုၚ်ကေတ်လဝ်ဖ္အိုတ်ကီုရ၊ ဒုၚ်ကေတ်တာလျိုၚ်ညးမွဲဓဝ်ရ၊ ပရေၚ်ဖဵုဏံဝွံ ဒှ်ဂုဏ်ဖဵုမိမသီုညးဖ္အိုတ်တံဒးဍိုက်ပေၚ်ကၠုၚ်လ္တူကောန်တံမာန်ရ၊


ပိုဲကောန်တံသီုညးဖ္အိုတ်လေဝ် ထေက်ကြိုက်ဒးကူချပ်ဗ္စာရဏာပ္ဍဲကဵုတ္ၚဲမိယာဲမွဲတ္ၚဲဓဝ်လေဝ်ဟွံသေၚ်တုဲ ပိုဲကောန်တံဒးကူချပ်စိုပ်ဂွံမံၚ်တွဵုလ္တူမိမၜါတံဇၟာပ်ဇၟာပ်တ္ၚဲအိုတ်ညိ၊ မၞိဟ်ကၠာတေံဗ္တောန်လဝ်ဂှ်တှ်ေ အခိၚ်လုပ်တိက်မ္ဂးတှ်ေ ဒးဖျေံပဝတ်ကဵုဂၞဳ ဒးကလအ်ကျာ်ဗုဒ္ဓ ဒးကလအ်မိမၜါညးတၠဂုဏ်ဇၟာပ်တ္ၚဲအခိၚ်လုပ်တိက်အိုတ်ညိ၊ အခိၚ်ပိုဲစံၚုဟ်က္တဵုကၠာဟွံဂွံအာကၠောန်ကမၠောန်ဏီဂှ်တှ်ေ ဂ္ဇံမွဲချိန်ခဏတုဲ ဂုဏ်မိမၜါ ဂုဏ်မိဗျုအပါဗျု(မိယုအပါယု) ဂုဏ်စံၚ်အ္စာကီု သီုကဵုကျာ်ဓရ်သၚ် ဂုဏ်ဖဵုညးမွဲတေံကေၚ်နွံကၠုၚ်လဝ်ကဵုဂုဏ်လ္တူပိုဲဏံကီု၊ ပိုဲတံပွပရှ်ေသှ်ေဒၟံၚ်ညးလဵုကီုတုဲ ပိုဲတံဒးကူချပ်စိုပ်ဒၟံၚ်ဂုဏ်ဖဵုတံဏံတွဵုမာန်ရောၚ်၊  သၟတ်တ္ၚဲဏံ အခိၚ်တိက်ဖျေံဝတ်ကလအ်ကျာ်ကလအ်မိမၜါဂှ်နွံအောန်ကၠုၚ်ရ၊ ဒၞာဲဏံလေဝ် မိမၜါတံ ထေက်ကဵုဒးထ္ၜးဏာဂၠၚ်ဍာန်သွက်ကောန်တံအိုတ်ညိ။ 


မၞိဟ်ကူစိုပ်ဂွံဒၟံၚ်လပါ်မိမၜါတွဵုတံဂှ်တှ်ေ မၞိဟ်တံဏံဂှ်လေဝ် ဟွံကွာ်အာဂၠံၚ်ဍာန်လပါ်ဗၠေတ်ဗၠေတ်ပရေံပရေံတံတွဵုကီုရ၊ ပရေၚ်ပိုဲကောန်တံဟွံကၠောန်အာလပါ်ပရေံလပါ်ဗၠေတ်တံဂှ် '''ဟိုတ်နူကဵုကောန်တံကူစိုပ်ဂွံဒၟံၚ်လပါ်မိယၜါတွဵုကီု ဆာန်မိမၜါကွေံလောန်တုဲ ဟွံကၠောန်သ္ပမိမၜါဒးဒှ်ဒဒိုက်မာန်ရ၊''' မၞိဟ်ဆာန်မိမၜါတံဂှ် ညးတံဟွံဂံၚ်ကၠောန်ကမၠောန်ပရေံပရေံဗၠေတ်ဗၠေတ်တံတွဵုရ၊ ညးတံဂွိၚ်ဖေက်မိမယာဲအပါတံဒှ်ဓဝိၚ်စံၚ်တူစိုတ် ဂွိၚ်ဖေက်မိမၜါဒှ်ဒဒိုက်စိုတ်တုဲ မၞိဟ်တံဏံဂှ်လေဝ် ဟွံကၠောန်လပါ်ပရေံပရေံဗၠေတ်ဗၠေတ်အရာဟွံခိုဟ်ဟွံဆာဲသွက်ဘဝကီုရ၊ ဓရ်တီဓရ်လီုလာ်စာ်ထောၚ်သာ်ဏံဂှ် ဒှ်ကောန်တီဂုဏ်မိမဇၞော်ကဵုဒြဟတ်တုဲ ဒှ်ကၠုၚ်ပဠောအ်ခြပ်ထပှ်ထပ် မၚ်မွဲစေဒၞါလဝ်အန္တရာနာနာသွက်ကောန်တံရ။



'''==ကောန်ခိုဟ်ဟီုမ္ဂးဂှ်ဗီုလဵုရော=='''

'''ကောန်ခိုဟ်ဟီုမ္ဂးဂှ်တှ်ေ ဒးဒှ်မၞိဟ်တၠပညာစောန်အိုတ်လေဝ်ဟွံသေၚ်၊ ဒးဒှ်ညးနွံကဵုထဝ်သြန်တၟာဗွဝ်ဒဵုဟဒၚ်လေဝ်ဟွံသေၚ်၊ ဒးဒှ်ညးနွံကဵုအဝဵုသုၚ်စောဲလပှော်တဲသၟးလေဝ်ဟွံသေၚ်တုဲ ယဝ်ရကောန်တံဒှ်မၞိဟ်ခိုဟ်မွဲတှ်ေ ဣဏံရမိမၜါတံနွံဗၟိက်ဇၞော်အိုတ်ပ္ဍဲကောန်တံရ။'''
ထဝ်သြန်ဟီုမ္ဂးဂှ်တှ်ေ ဇၟာပ်မိမရမိက်သ္ဂောံဂွံတံဒၟံၚ်ဖ္အိုတ်ရ၊ ယဝ်ရဟီုစိုပ်အာသွက်ဘဝဇေတ်ဇေတ်မ္ဂးတှ်ေ ထဝ်သြန်ဏံဂှ်ၚုဟ်မးဍေံအောန်နူကဵုစၞစအဟာရဂၠိုၚ်ဂၠိုၚ်ကဵုဆဏီရ၊ စၞစဏံဂှ်ခန္ဓကာယပိုဲဏံနွံဗၟိက်ဇၞော်အိုတ်ရ၊ ယဝ်ရသြန်ဗွဝ်ဂှ် ဂွံနၚ်ဟွံမွယ်ကဵုစေတနာခိုဟ်ဏောၚ်တှ်ေ သိုၚ်ဗဒှ်ကဵုညးသုၚ်စောဲစကာသြန်တံဇၟာပ်စက္ကရ၊ မိမၜါလွဳလဝ်ကောန်တံတုဲ အခိၚ်ညးဗျုကၠောန်ကမၠောန်ဟွံမာန်တေံဂှ် ညးတံမိက်သ္ဂောံကဵုကောန်လွဳလွတ်ညးတံအိုတ်ရ၊ ဆဂး တ္ၚဲဏံကောန်တံကၠောန်စလေဝ်ဟွံဒှ်ပရေၚ်ပိုန်ဒြပ်သၟးဟွံကတုဲ ဂွံမိၚ်မံၚ်ပရောကောန်တံ သုၚ်ချေံသုၚ်တၞးအရက်သုရာ ဒှ်ဒၟံၚ်ပြသၞာတွဵုဏောၚ်တှ်ေ ဣဏံဟေၚ်ရပ္ဍဲကဵုစက္ကဂှ် မိမၜါတံနွံဗၟိက်ကဵုတသိုက်စိုတ်တုဲ ထဝ်သြန်ကောန်တံဟွံမွယ်ဗၟိက်ရ၊ မိမၜါတံနွံဗၟိက်ဇၞော်အိုတ်ဟီုဂှ် မိက်ဂွံမိၚ်ပရိုၚ်တံခိုဟ်ခိုဟ် ဂကောံအိန်ထံၚ်ကောန်တံၜိုဟ်သိုဟ်ညိၚ်ဝတ်တှ်ေတုဲရ၊ သွက်မိမၜါတံဂွံဆက်အာလမျီုသွက်တ္ၚဲယျးတေံဂှ် ပုၚ်နွံတှ်ေညးတံစကဵုၜဵုလေဝ်ဂွံမံၚ်တုဲ ကဵုဂွံမိၚ်ပရိုၚ်ကောန်တံခိုဟ်ခိုဟ်တှ်ေတုဲရ၊ စက္ကဏံဟေၚ် မိမၜါပိုဲတံ ညးတံနွံဗၟိက်တသိုက်စိုတ်ညိညဓဝ်ရ၊ ဟိုတ်ဏံဟေၚ်ညးတံမိက်သ္ဂောံကဵုကောန်တံဒှ်မၞိဟ်ခိုဟ်အိုတ်ရ၊ ကောန်ဒှ်ကၠုၚ်မၞိဟ်ခိုဟ်မွဲဏောၚ်ဟီုတှ်ေ တာလျိုၚ်မၞိဟ်မွဲဂှ် ဆက်ထ္ၜးအာရုပ်ရဴသာ်လဵုညးအဲတီကေတ်မာန်အိုတ်ရ၊ ဟိုတ်ဂှ်ရ ၜိုတ်ဆပိုဲကောန်တံဒှ်မၞိဟ်ခိုဟ်ဂှ်လေဝ် ကၠောန်ကဵုသွက်မိမၜါဟွံဂွံဂှ်လေဝ်နွံဒၟံၚ်ဗဝ်သအဝ်ရ၊ ညးတံမိက်သ္ဂောံကဵုကောန်တံဒှ်မၞိဟ်ခိုဟ်ဟီုဂှ် ဂုဏ်ဖဵုသွက်ဘဝကောန်တံသက်သက်ရ၊ ဂုဏ်ဖဵုသွက်မိမၜါဂှ်နွံညိညဓဝ်တုဲ '''ကောန်ခိုဟ်ဟီုမ္ဂးဂှ်တှ်ေဗီုလဵုရောယဝ်ဒးသၟာန်တှ်ေ ကောန်တံဒှ်မၞိဟ်ခိုဟ်မွဲတှ်ေ ဒှ်မၞိဟ်ခိုဟ်မွဲဇၞော်ကဵုဒြဟတ်'''ရ။



'''==ဒးကလေၚ်ရော်ဂုဏ်မိမၜါညိ=='''

'''(နူဍောတ်ဍောတ်တတေံဂှ် ညးတံလွဳပရာကၠုၚ်လဝ်ပိုဲကောန်တံစဵုကဵုဇၞော်ဂေါဝ်တိုန်ကၠုၚ်တုဲ ပိုဲတံလေဝ်ဒးကလေၚ်လွဳပရာမၚ်မွဲညးတံစဵုကဵုဗျုထဴဇုတ်စိုပ်တိအိုတ်ညိအဴ)'''

တ္ၚဲဏံယဝ်ရမိမကောန်ဂကူတံသှ်ေလမျီုနွံမံၚ်ဏီမ္ဂးတှ်ေ ပိုဲကောန်တံလေဝ် ဒးကလေၚ်ရော်ဂုဏ်ညးတံ ဗီုညးတံမၚ်မွဲလွဳပရာလဝ်ပိုဲဂှ်အိုတ်ညိအဴ၊ မူညးတံကေတ် မူညးတံမိက်သ္ဂောံစသုၚ်စၞစရောတှ်ေ ပိုဲကောန်တံဒးအာဂၠာဲကေတ်နၚ်လွဳပရာဖ္ဍိုက်ဗပေၚ်ကဵုတသိုက်စိုတ်ညးတံကီု၊ ကဵုညးတံဂွံဒုၚ်ကေတ်တသိုက်စိုတ်ၜိုတ်အခိၚ်ညးတေံသှ်ေနွံမံၚ်ဂှ်အိုတ်ညိ၊ ဒးကေတ်စိုတ်ရှ်ေသှ်ေရဴဂဴကလၚ် အရာမံၚ်စံၚ်နာနာတံကဵုဂွံဍိုက်ပေၚ်ပြေပြံၚ်တုဲ ဂွံတုပ်ကဵုဘဝပိုဲနူကဵုဍောတ်ဍောတ်တေံမာန်ညိအဴ၊ မိမၜါလွဳပရာမၚ်မွဲလဝ်ပိုဲကောန်တံဗီုလဵုလေဝ် တ္ၚဲဏံဟေၚ် ပိုဲကောန်တံသီုညးဖ္အိုတ်လေဝ် စိုပ်ကၠုၚ်အခိၚ်ယျဒးလွဳပရာမၚ်မွဲညးတံပ္ဍဲကဵုအခိၚ်ဗျုထဴဇရာပွမယဲဍောတ်ယဲဇၞော်မွဲဝါပၠန်ရောၚ်။


အခိၚ်ညးတံပြံၚ်အာဘဝတုဲလေဝ်ကီု ပိုဲကောန်တံဒးသ္ပကုသဵုပါ်ပရအ်ဏာကဵုညးတံကီု၊ ပရေၚ်ဏံဝွံဒှ်ပရေၚ်ဒးကၠောန်ပ္ဍဲဂုဏ်မိမၜါမလွဳပရာလဝ်ပိုဲရ၊ ဗီုတံဏံဂှ် သိုၚ်ဗဒှ်ကဵုပိုဲကောန်တံစိုတ်တေံသောၚ်ၜး သွက်သ္ဂောံဆက်ကွာ်အာသွက်ဘဝတ္ၚဲဂတမသှ်ေမံၚ်တံဂှ်ပၠန်ရ၊ ဟိုတ်ဒှ်သာ်ဂှ်တုဲ ပ္ဍဲကဵုတ္ၚဲမိမွဲတ္ၚဲ ကဵုပိုဲကောန်တံဒးတီလဝ်သီုညးဖ္အိုတ်တုဲ သွက်သ္ဂောံဒှ်ဂဥုဲဒြဟတ်မွဲသွုၚ်ခိုဟ်ခိုဟ်သွက်ဘဝကီု၊ တုဲပၠန် ပိုဲတံဒးလ္ၚတ်ဗ္တောန်ကွာ်ဒၟံၚ်ပ္ဍဲကဵုဂၠံၚ်ဍာန်မခိုဟ်အးမွဲတၞုၚ်တွဵုလၟိုန်တုဲ ဒှ်သွက်ညံၚ်ရဴကလေၚ်ရော်မံၚ်ဂုဏ်ကဵုမိမၜါတံကီုရ၊ ကမၠောန်ဟွံခိုဟ်ပွမကွာ်မ္ၚးဂၠံၚ်ဍာန်တံ ပွမဟွံကေတ်ဂၠံၚ်ဍာန်သွက်မိမတံဒးဒှ်ဒဒိုက်စိုတ်တံဂှ်ဖ္အိုတ်လေဝ် တ္ၚဲဏံပိုဲကောန်တံဒးကလေၚ်ပဠေဝ်ထောံစိုတ်တၟိ ပဠေဝ်ဒ္ဂေဝ်ပွစဳပၞောန်တၟိ လုပ်ရၚ်လွဳပရာမၚ်မွဲမိမၜါတံအိုတ်ညိ၊ အခေါၚ်ညးတံညံၚ်ဂွံတုပ်ကဵုအခိၚ်ညးတံလွဳပရာလဝ်ပိုဲနူကဵုဍောတ်ဍောတ်ဍောတ်တေံကီုညိ၊ အခိၚ်ညးကူစိုပ်ဂွံအာလပါ်ကောန်တံမ္ဂးတှ်ေ ကဵုညးတံဂွံနွံကဵုတသိုက်စိုတ်တွဵုညိ၊ ကဵုညးတံဂွံအီဂြိုၚ်အကြာသ္ကံရဲညးတံပ္ဍဲကဵုအခိၚ်တက်ကျာဟီုစိုပ်အာပရောကောန်ဇာတ်တံဂှ်ညိ၊ '''(ဟွံသေၚ်ညးလ္ၚဵုတံဂှ် ယဝ်ရကူစိုပ်ဂွံအာလပါ်ကောန်တံမ္ဂးတှ်ေ ဍာ်ရမတ်ဇွောဝ်ပေၚ်မုက်မတ်တုဲ ရပ်ဂွံပဠောအ်တုဲဂ္စါန်ဇုက်ဍာ်ရမတ် ဂွံဖေက်ညးတၞဟ်ဆဵုညာတ်ဒး)''' ၊ ပရေၚ်ဗီုဏံဂှ် သ္ပဟိုတ်နူကဵုပိုဲကောန်တံဟွံကေတ်ဂၠံၚ်ဍာန် ပိုဲကောန်တံဟွံဆာန်မိမၜါ ပိုဲကောန်တံဟွံဆာန်ဘဝဇကုအိုတ်တုဲ တီဆဇကုမွဲဓဝ်(အတ္တ) ဒှ်မၞိဟ်သုၚ်စောဲစဟွံဂွံကော်စကောန်အဝုရ။













ချူလဝ်ဟွံအိုတ်ဏီ−ဆက်ချူအာသိုက်က်ရ၊  ချူတုဲဒှ်ဟေၚ်  မလိက်ပၞောန်ဏံဟွံမွယ်ရ။


















== နိဿဲ ==
[[Category:!Main category]]
