 '''လိက်အုပ်ဝွံမၞုံယၟု − ( ဓဝ်ဆာန်မိယာဲ ) ညးမချူ − ဝိညာဏ်ထဝ် မန်ထောန်'''



'''တ္ၚဲကောန်ဆာန်က္တဵုဒှ်မၞိဟ်ဂှ် ဒှ်တ္ၚဲချိုတ်မိယာဲမွဲတ္ၚဲကီုရ၊ ပ္ဍဲတ္ၚဲပိုဲတအ်မက္တဵုဒှ်မၞိဟ်ဂှ်တှ်ေ ကဵုဂွံဗှ်ဗၞုဟ်ကူချပ်ဂွံအာလပါ်မိယာဲဆာန်မွဲအိုတ်ညိအဴကောန်တအ်။

'''ဓဝ်ဆာန်မိယာဲမွဲဂှ် နွံကဵုၚုဟ်မမးတ္ၚဲတြေံတြဟ်အာဟွံမွယ်တုဲ လျးတၟးရာၚ်ဆာၚ်ဒၟံၚ်ဇၟာပ်အခိၚ်အခါသွက်ဘဝကောန်ဆာန်တံရ။'''

'''လိက်အုပ်ဝွံ တက်တြးပ္တိတ်နူကဵုညးစၞးကောန်ဂကူမန်အဃောဗပေၚ်ဗုၚ်ဂၞဴမွဲဒၞာဲ (ဍုၚ်သေံ)''''''


'''ဓရ်ဆာန်မိယာဲ'''

'''(ဓဝ်ဆာန်နွံဒၟံလ္တူကောန်တံဂှ် တ္ၚဲလဵုမှလေဝ်ဝိုတ်ကၠေံအိုတ်အာဟွံမွယ်)'''

တ္ၚဲမိဟီုမ္ဂးဂှ်တှ်ေ တ္ၚဲမိယာဲပိုဲတံမက္တဵုဒှ်ကၠုၚ်မၞိဟ်တ္ၚဲဂိတုသၞာဲလဵုဂှ်တှ်ကော်ခဴတ္ၚဲမိကီုရ၊ ဟိုတ်ဒှ်သာ်ဂှ်တုဲ ပ္ဍဲကဵုအလဵုသဳဍုၚ်သ္အာၚ်တံဂှ်လေဝ် ထ္ၜးကၠုၚ်ရုပ်ရဴတ္ၚဲမိယာဲအိုတ်ကီု ညံၚ်ရဴသေံဗွဲတုန်၊ ဒှ်သွက်ကဵုညးဍုၚ်ကွာန်တံသီုညးဖ္အိုတ် ဂွံကူစိုပ်တဴဒၟံၚ်တွဵုဟီုဂှ်တှ်ေ  ပိုဲဏံမွဲကၠုၚ်နူကဵုမိယာဲပိုဲမွဲကီုရ၊ ပိုဲတံက္တဵုဒှ်ကၠုၚ်နူကဵုခၞော်ဆုပထောၚ်ဒုန်ဟွံသေၚ်တုဲ ကၠုၚ်နူကဵုပ္ကဴဒကှ်သါာတံလေဝ်ဟွံသေၚ် ဆဂး'ဂှ် က္တဵုဒှ်ကၠုၚ်မၞိဟ်နူကဵုမိမပိုဲတံမဒှ်ကီုရ။


'''ၚုဟ်မးပ္ဍဲကဵုမိမၜါလ္တူကောန်တံ'''

မိမၜါကၠောန်ပတိုန်မာန်ဂွံနၚ်ပိုဲကောန်တံဂှ် ဇၟာပ်မိမတံဖ္အိုတ်လေဝ် လညာတ်ခိုဟ်ခိုဟ်သွက်သ္ဂောံဂွံကောန်ကောန်ဇာတ်မာန်ပ္ဍဲကဵုအခိၚ်သ္ပမ္ၚဵုထပ်တုဲစှ်ေဒၞာဲညးသ္ကံတုဲ ညးတံမိက်သ္ဂောံဂွံတဴကောန်အိုတ်ရ၊ မူဟိုတ်ဒးကေတ်ကောန်ရောဟီုတှ်ေ သွက်မဇဇကုညံၚ်ဟွံဂွံကၠေံကၠအ်အာကီု သီုကဵုအဆက်မဇမၞိဟ်တံညံၚ်ဟွံဂွံကၠေံအိုတ်အာလ္တူဂၠးတိဇၞော်ဏံကီုတုဲ ဗွဲသဘာဝဟေၚ် ညးတံစဳရေၚ်ဖန်ဗဒှ်ကၠုၚ်ပိုဲကောန်တံရ။


လညာတ်ဗီုဏံဟီုမ္ဂးဂှ်တှ်ေ ဇၟာပ်မိမတံသီုညးဖ္အိုတ်ဒးနွံမာန်ရ၊ ယဝ်အခါရညးလဵုမွဲဟွံဂွံကောန်ဇာတ်မ္ဂးတှ်ေ ပိုဲတံပိုဲကၠိုဟ်ဒှ်ဒဒိုက်စိုတ်မာန်ရ၊ ပိုဲတံဂွံဆဵုညာတ်ကေတ်မိမလ္ၚဵုလ္ၚဵုတံဂှ် စှ်ေဒၞာဲဒှ်တြုံဗြဴလေဝ်တၟာကီုလေဝ် ညးတံမိက်သ္ဂောံဂွံတဴကောန်ၜိုတ်ဂလိုၚ်လဵုကီုလေဝ် အိုတ်ကၞောတ်ဟေၚ်ညးတံဟွံဂွံကောန်ရ၊ (ဂွံကောန်ဝါတ်လေဝ်ဟီုစရ) ဟိုတ်ဏံဟေၚ်ရက္တဵုဒှ်ကၠုၚ်ဒဒိုက်စိုတ်ပ္ဍဲကဵုဘဝမိမတံဂှ်ဗွဲမဂၠိုၚ်မာန်ရ၊ ယဝ်ရပိုဲတံချိုတ်အာမ္ဂးတှ်ေ ပိုဲဒြပ်တံဏံလေဝ် ညးလဵုမွဲဂွံဆက်ဗဂဵုလဟဵုမၚ်မွဲထိၚ်ဒက်အာပၠန်ရော၊ အခိၚ်သော်ဗုဗျုထဴဇရာကၠုၚ်မ္ဂးတှ်ေ ကဵုညးဂှ်လဵုမွဲဂွံလွဳပရာမၚ်မွဲရံၚ်စံၚ်ဂှ်ရော၊ ကူစိုပ်ဂွံသာ်ဏံတုဲ မိမဟွံဂွံကောန်တံဂှ် ပေတုဲဒှ်ဒဒိုက်စိုတ်ကွေံကွေံရ၊ (ဒဒိုက်ဗျုထဴဇရာ)ဏံဂှ် ဒှ်ဟိုတ်ဟွံမွယ်ကဵုကောန်ဇာတ်မဒှ်ရ၊ ဟိုတ်ဏံဟေၚ်တုဲ အတိုၚ်သဘာဝဟေၚ် မိမတံထေက်ကဵုဒးကေတ်ကောန်အိုတ်ရ။



'''တာလျိုၚ်မိမၜါ'''

အခိၚ်ကောန်တံက္တဵုဒှ်ကၠုၚ်မၞိဟ်တုဲတံဂှ်ပၠန် ၜိုန်ရမိမၜါတံ မိက်သ္ဂောံဂွံကောန်တြုံကောန်ဗြဴစေတနာနွံမံၚ်ကီုလေဝ် အခိၚ်ၜံၚ်ပ္တိတ်တုဲဗက်ဂှ် ဒှ်ကောန်တြုံကီုကောန်ဗြဴကီုဂှ် ညးတံဖျေံစိုတ်ဒှ်ကောန်ဖျုန်ဂြိုဟ်ညးတံဇေတ်ဇေတ် ညးတံဆာန်ဇေတ်ဇေတ်အိုတ်ရ၊ ဆာန်ကောန်လောတ်တုဲ မၚ်မွဲလွဳပရာကေတ်ကၠုၚ်စိုတ်ကောန်တံ ဗဂဵုလဟဵုအရာနာနာၜိုတ်ညးတံကေတ်တာလျိုၚ်မာန် ၜိုတ်ပိုန်ဒြပ်ညးတံနွံရ၊ (ပမာတုန်) ဟွံမိက်ကဵုကောန်တံကၠောန်သ္ပပရေၚ်ဗၠေတ်ဗၠေတ်ကီု၊ စၞောန်ထ္ၜးဏာကဵုဂၠံၚ်ဍာန်ကဵုကောတံခိုဟ်ခိုဟ်ကီု၊ ကဵုကောန်တံကတ်ပညာနာနာၜိုတ်ထေက်ကြိုက်ကဵုပိုန်ဒြပ်ညးတံနွံဂှ်ကီု၊ ဖန်ဖက်ကဵုသဘၚ်မ္ၚဵုထပ်တဲၜိုတ်ထေက်ကြိုက်ကဵြညးမွဲကဵုညးမွဲကီု၊ ဇိုန်အပ်ပြာပ်ကဵုပိုန်ဒြပ်အာဲညဳညဳသာသာဂှ်ကီု၊ သီုဖ္အိုတ်ဏံဂှ် ဒှ်တာလျိုၚ်မိမတံဒးကၠောန်လ္တူကောတ်တံအိုတ်တုဲ အခိၚ်မိမၜါတံဟွံမွယ်မ္ဂးတှ်ေ သွက်ဂွံဆက်ပြိုၚ်အာဘဝဗပေၚ်အာဗုၚ်ဂၞဴအနာဂတ်တေံမာန်ရ၊ ဟိုတ်သာ်ဏံဂှ် ဇၟာပ်မိမတံနွံဒၟံၚ်လ္တူကောန်ဇာတ်ညးတံဖ္အိုတ်ရ။

ကမၠောန်သာ်ဏံဟီုဂှ်တှ်ေ (တာလျိုၚ်)ဇၟာပ်မိမတံဒးနွံရ၊ ညးတံကၠောန်အာၜိုတ်ညးတံကၠောန်ဂွံမာန်ရ၊ တ္ၚဲဏံပိုဲကောန်တံသီုညးဖ္အိုတ်လေဝ် က္တဵုဒှ်ကၠုၚ်မၞိဟ်အဝယ်လေဝ်ဇၞော်ကၠုၚ်ယျတုဲ ဂရုဏာလ္တူမိမတံညိဟီုဂှ် ယဝ်ပိုဲဏံမိမဟွံမွယ်မ္ဂးတှ်ေ ပိုဲတံဂွံက္တဵုဒှ်ကၠုၚ်မၞိဟ်ဟိုတ်သာ်လဵုရော၊ တုဲပၠန် က္တဵုဒှ်ကၠုၚ်မၞိဟ်တုဲ ယဝ်ညးတံဟွံမၚ်မွဲလွဳပရာကၠုၚ်ပိုဲတံတုဲ ညးတံအာထဝေၚ်ကၠဟ်ထောံပ္ဍဲနခၟိက်စေါဝ်ကြုၚ်မ္ဂးတှ်ေ ပိုဲတံက္တဵုဒှ်ဒဒိုက်တုဲ ထုဲထံၚ်ကွေံကွေံရ၊ ပိုဲတံက္တဵုဒှ်ကၠုၚ်ကောန်ၚာ်ဟွံမွယ်ကဵုမိမယဝ်ရညးတံဟွံလွဳပရာလဝ်ပိုဲ၊ ဟိုတ်ဒှ်သာ်ဏံတုဲ မိမတံဂှ် ဒှ်ညးတၠဂုဏ် ဒှ်ညးတၠမေတ္တာမွဲဇေတ်ဇေတ်ရ၊ ယဝ်ရဟီုနကဵုဗုဒ္ဓဘာသာမ္ဂးတှ်ေ '''ကျာ်နွံပ္ဍဲစိုတ်'''ရ၊ ဂုဏ်ကျာ်နွံပ္ဍဲစိုတ်ဟီုဂှ် '''ကျာ်တၠမေတ္တာ ကျာ်တၠဂရုဏာ ကျာ်တၠမုဒိတာ ကျာ်တၠဥပေက္ခာ'''တုဲ ညးတံဍိုက်ပေၚ်တဴကဵုဖဵုလ္တူကောန်တံ(၄)သာ်မာန်ရောၚ်။











== နိဿဲ ==
[[Category:!Main category]]
