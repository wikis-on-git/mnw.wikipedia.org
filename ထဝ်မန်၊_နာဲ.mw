'''နာဲထဝ်မန်''' ({{Lang-en|Nai Htaw Mon}}) (သၠးဂၠံဂဝ် ၁၅ အံက်တဝ်ပါ ၁၉၄၆) ဝွံ ဒှ်ဥက္ကဌဇၞော် ဗော်ဍုင်မန်တၟိ (တြေံ) လၟေင် (၄) သီုဒှ်လဝ် ညးလျိုင် ဂဥုပ်ကေင်ကာပၞာန် ပ္ဍဲကဵု ဒပ်ပၞာန်ဗၠးၜးကောန်ဂကူမန်ရ။ နာဲထဝ်မန်ဝွံ နူစ မအံင်တန်မလုပ်တက္ကသိုလ် (စှ်တန်)တုဲ သၞာံ ၁၉၆၅ ဂှ် တၞဟ်န ဂွံလုပ်ပေါဲဗတိုက် သွက်အခေါင်ဗၠးၜးဂကူမန်တုဲ နကဵုဂကောံသၟတ်မန် သီုဖအိုတ် မသုန်တၠ တိတ်အာ ဌာန်တိဗၠးၜး ဇရေင်ဗော်ဍုင်မန်တၟိရ။ လုပ်စိုပ် ဗော်ဍုင်မန်တၟိတုဲ ယိုက်ဂၠေင်ကၠုင် တာလျိုင်နာနာ မပ္တံကဵု တာလျိုင် ဥက္ကဌ ပွိုင်ဍုင်၊ အစာဘာပၞာန်၊ နူဂှ် ဒှ်ကၠုင် ပ္ဍဲဂကောံ ကေင်ကာဗဟဵု စိုပ်သၞာံ ၂၀၀၅ ဥက္ကဌဇၞော် နာဲထေန် စုတိအာတုဲ ဂွံဒုင်ရုဲစှ် နဒဒှ် ဥက္ကဌဇၞော် ဗော်ဍုင်မန်တၟိ<ref name="OMCC">{{cite book |last=Monzel|first=Bee Htaw |date= Jaunaary 2011 |title=OMCC - Bulletin, No. 4 Januaary 2011 |url= https://www.monamerican.org/OMCC_bulletin_jan2011.pdf|location= |publisher=Open publisher |page= 8-12 |isbn= |author-link=}}</ref> စဵုကဵုစိုပ် သဘင်သဳကၠဳဗော်ဍုင်မန်တၟိ အလန်ဒသမ ပ္ဍဲသၞာံ ၂၀၁၉ အိုတ်ရ။ ပ္ဍဲသဘင်သဳကၠဳအလန်ဒသမဂှ် ဒေါအ်ဇူ နူလျိုင် ဥက္ကဌဇၞော်တုဲ ညးဂမၠိုင် ခပတိုန် နဒဒှ် ဥက္ကဌဇၞော် ဂုဏ်တၟေင်ရ။ <ref name="IMNA">{{cite web |url=http://monnews.org/2020/01/07/nai-hongsar-elected-chair-of-nmsp/|title=Nai Hongsar elected chair of NMSP |last=IMNA |first= |date=January 7, 2020 |website=monnews.org |publisher=Open publisher |access-date=January 11, 2020 |quote=}}</ref>

နာဲထဝ်မန်ဝွံ ယၟုညး အခိင်မစဝ်ကပေါဝ်တေအ်ဂှ် မိမတအ် ကဵုလဝ် မာံယှိုဲထာ၊ ဒှ်မၞိဟ် ဇာတိကွာန်ကၟာဝက် အရာပ်ထံင်ဘုတ် ဒှ်ကောန် နာဲဒိုင်သုင် မိၚိုဲကျဳ ညးတၠတိဗ္ၚမွဲတၠရ။<ref name="OMCC" /> နာဲထဝ်မန်ဝွံ ၜိုန်ရ အကာဲအရာ ပရေင်ဍုင်ကွာန် နကဵုဗော်ဍုင်မန်တၟိ ကေတ်ဒေါအ်ပန်ပှော် ကုသၟိင်တၠဗၟာတအ်ကီုလေဝ် ဓဝ်ပတှ်ေညးနွံမွဲဂှ် "အကာဲအရာလဵုဒှ်ဒှ် ဒပ်ပၞာန်ဗၠးၜးကောန်ဂကူမန် သွက်ဂွံစဵုဒၞာ ကောန်ဂကူမန်ဂှ် သ္ဒးနွံတန်တဴဒၟံင်လၟိုန်ရောင်။" ဂှ် ညးရပ်ဂန်ကၠုင်လဝ်ရ။<ref name="Rev">{{cite book |last=ကမ္မတဳမကၠောန်ဗဒှ် တ္ၚဲပၠန်ဂတးမန် (၆၀) ဝါ|first= |date=2007 |title=ဝင်က္ဍိုပ်သ္ကိုပ်မတဝ်စၞေဟ်ကၠုင် သွက်ဗၠးၜးဂကူမန်ဂမၠိုင် |url= |location= |publisher=Open publisher |page= 50 |isbn= |author-link=}}</ref>

==နိဿဲ==
