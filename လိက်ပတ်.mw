လိက်ပတ် ({{Lang-en|Literature}}) ဟီုဂှ် မလေပ်ပံက်ထ္ၜးကဵုမတ် ကောန်ဂကူတအ် မလေပ်ပညုၚ်ထ္ၜးကဵု ဂၠံၚ်တရဴခိုဟ် ပရေံရ၊ ခိုဟ်ပရေံ ဗု ဗ္စံက် ၚံက်တပ်တအ်ဂှ် မိက်ဂွံတီမ္ဂး ကျောဝ်ရံၚ်လိက်ပတ်တှ်ေ မံက်ပြာကတ် တီကၠုၚ်ရ<ref>ဂကောံပညာပါရမဳ (၁၃၆၇) လိက်ကၞပ်ပရိယတ္တိ ကၞပ် (၁၂)။ တိုက်လိက်ဘာဗိုလ်လ္ၚီ-ဍုၚ်ဒဂုၚ်။ မုက်လိက်-၄၇။ </ref>။ 

လိက်ပတ်မ္ဂးဂှ် ဒှ်စၞအာဟာရ က္ဍဟ်မၞိဟ်တအ်ရ၊ ၜိုန်ဂှ်လေဝ် စၞမ္ဂးဂှ် ဒှ်ဂဥုဲလေဝ်နွံ ဒှ်ဂျိလေဝ်နွံရ၊ လိက်ပတ်ဂှ် သွက်က္ဍဟ်မၞိဟ်တအ် နဒဒှ်ဂဥုဲ ဍေံကဵုဖဵုလေဝ်မာန်၊ နဒဒှ်ဂျိ ဍေံကဵုအန္တရာယ်လေဝ်မာန်ရ။ ဒးဂျိပ္ဍဲစၞမ္ဂး ဆမၞိဟ်မွဲဟေၚ် ချိုတ်မာန်ရ၊ ဒးဂျိ ပ္ဍဲလိက်ပတ်မ္ဂး သွက်ဂကူချိုတ်ကၠက်မာန်ရ၊ ဟိုတ်ဂှ်ရ ဇၟာပ်ညးမသၞေံသၞဴ လိက်ပတ်ဂမၠိုၚ် လိက်ပတ်နွံကဵုအာဟာရ ဒှ်ဓတ်က္ဍဟ်တအ်ဂှ် သ္ဒးရုဲစထေက်ရောၚ်ဂှ် တၠပညာတအ်ဂးလဝ်ရ<ref>ဗော်ဒုၚ်ကာလိက်ပတ်ယေန်သၞာၚ်မန်-ကွာန်ကံဗိန် (၁၉၈၅) လိက်ဗွဟ်မန်တၟိ (အုပ်ပထမ) အလန်သတ္တမ၊ မုက်လိက် - ၅၅။ </ref>။ 

လိက်ပတ်ဟီုဂှ် ရံၚ်ကေတ်ကဵုဘာသာဗေဒမ္ဂး ဒှ်လက်သန်မွဲသာ်ကီုရ၊ ပၞောဝ်ကဵုလက်သန်ဘာသာ ပန်သာ်ဂှ် ဒှ်လက်သန် ဘာသာချူ (လိက်) မွဲရ<ref>ဂကောံမၚ်မွဲအာဲကၟာဲလိက်ပတ်မန်-ကၟိန်ဍုၚ်အမေရိကာန် (----) ဂျာနေဝ်ဥဒျာန်လိက်ပတ် ကၞပ် (၁)၊ မုက်လိက် - ၂၈၊  Publish by Mon Language Preservation Organization (MLPO-USA) </ref>။ 

==ဆက်ဗှ်==
[[လိက်ပတ်မန်]]
==နိဿဲ ==
[[Category:!Main category]]
