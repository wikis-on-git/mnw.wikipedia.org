ကျာ်ဇၞော်အ္စာတၠ([[ဂုဏာလၚ်္ကာရ၊ဘဒ္ဒန္တ|ဘဒ္ဒန္တဂုဏာလၚ်္ကာရ]]) အဃောဒှ်မံၚ် ဘဝခမဳသၟတ်တေံ ၜိုန်ရစိုတ်ဓာတ်ဇြဟတ်နွံ ပ္ဍဲအရာမကတ်ဗ္တောန်ပရိယတ်ကီုလေဝ် ဟိုတ်နူကျာ်ဇၞော်အ္စာဇကု ကော်ဖျဴဏာ ကဵုဖန်ဖက် ပ္ဍဲဘာဂၠိုၚ်တုဲ အဃောမကတ်မံၚ်လိက်ပရိယတ်တေံဂှ်ဟေၚ် ဒးစဴကၠုၚ်ဖန်ဖက်ရေၚ်တၠုၚ်ကိစ္စဘာ ဒတုဲဖဵုဒါယကာတံဂၠိုၚ်တုဲ ခက်ခုဲအာကဵု ပရေၚ်ပညာကတ်လ္ၚတ်ပရိယတ်နွံရ။ လ္တူပရိယတ် စိုတ်ဟွံအိုတ်ကၠုၚ် စဵုကဵုဒှ်ကျာ်ဇၞော်ဂဇအ်ဘာရ။ နကဵုဇြဟတ်အစောန်စရာဲဇကု ဖန်က်ကၠုၚ်ကိစ္စပ္ဍဲဘာ ဇၞော်မောဝ်ဂဵုလဟဵု တိုန်ဗွဲမပြဟ်တုဲ သွက်ဂွံပံက်တိုက်လိက်ဂှ် ချပ်မံၚ်ပ္ဍဲစိုတ်ဂၠိုၚ်ကဵုသၞာံအခါရ။
