နာဲလွဳအံင် (ယၟုဗၟာ နာဲမြင့်ဆွေ) ဥက္ကဋ္ဌ ဗော်ညဳသၟဟ်မန် 

နာဲလွဳအံင် ကတဵုဒှ်မၞိဟ် ပ္ဍဲသၞာံ ၁၉၄၉၊ အကြာသၞာံ ၁၉၆၉-၁၉၇၃ တိုန်တက္ကသိုလ်ဂဥုဲပရေင်တဵုလွဳ (မွေးမြူရေးဆိုင်ရာဆေးတက္ကသိုလ်) Faculty of Veterinary Medicine, Rangoon (B.V.S)။ ပ္ဍဲဘဝကွးဘာတက္ကသိုလ်ဂှ် ပ္ဍဲကမ္မတဳလိက်ပတ်ယေန်သၞာင်မန် တက္ကသိုလ်ဂမၠိုင်လ္ဂုင်ဂှ် နူသၞာံ ၁၉၇၀ စဵုကဵု သၞာံ ၁၉၇၂ ဂှ် ယိုက်ဂၠေင်လဝ် နဒဒှ် ညးအုပ်ကာနာနာ။ တိတ်နူတက္ကသိုလ်တုဲ သၞာံ ၁၉၇၃ ဂှ် တိတ်အာ တိဗၠးၜး သွက်လုပ်ပေါဲဗတိုက် သွက်ဗၠးၜးဂကူမန် ပ္ဍဲဇရေင် ဗော်ဍုင်မန်တၟိ။ ပ္ဍဲကဵုဗော်ဍုင်မန်တၟိဂှ် ကြဴနူ ဗော်ဍုင်မန်တၟိ ကလေင်ပံင်ကောံ ရေင်သကအ်တုဲ ပ္ဍဲသၞာံ ၁၉၈၇ ဂှ် ဂွံဒှ် ညးတာလျိုင်ဗဟဵုမွဲတၠတုဲ ယိုက်ဂၠေင်လဝ် ပ္ဍဲသွာင်ပရေင်ပညာ ကဵု ထတ်ယုက်။ မွဲလပါ်ဂှ် ပ္ဍဲကဵု တမ်ဒပ် ၃၃၃ ဂှ် နဒဒှ်ညးတာလျိုင် သွာင်ပရေင်ဍုင်ကွာန်၊ တုဲပၠန် နဒဒှ် ကဆံင်ဂဥုပ်ဗိုလ်ဇၞော် (ဗိုလ်မှူးကြီး)၊ စစ်ထောက်ချုပ်၊ စစ်ရေးချုပ်၊ ကမ္မတဳပၞာန်(ဗဟဵု) မြဴသာ်ဝွံ ယိုက်ဂၠေင် ကေတ်ကၠုင်တာလျိုင်နာနာသာ်ရ။
သၞာံ ၁၉၉၅ ဂှ် ပ္ဍဲမၞိဟ်စၞး ပရေင်ၜိုဟ်လလံ ဗော်ဍုင်မန်တၟိဂှ် ပါလုပ်လဝ်ကီု၊ တုဲပၠန် သၞာံ ၂၀၀၄ အခိင် အလဵုအသဳ မကော် သဘင်သဳကၠဳကောန်ဂကူ (ဇြဲၜါတၞံ) ဂှ် နဒဒှ် မၞိဟ်စၞး ဗော်ဍုင်မန်တၟိဂှ် တိုန်စိုပ်လဝ်ကီု။ သၞာံ ၂၀၀၈ ဂှ် ကေတ်အခိင်ဇူ (ပေန်ဇြေန်) နူဗော် နူကဵု တာလျိုင် ကမ္မတဳဗဟဵု ကေုာံ ကဆံင်ဂဥုပ်ဗိုလ်ဇၞော်ရ။ 

သၞာံ ၂၀၀၉ ပ္ဍဲအခိင် မဒက်ပ္တန် ဗော်ဒဳမဵုကရေဇြဳအလုံဒေသရးမန်ဂှ် ပ္ဍဲကဵု စရင်မၞိဟ် မစဒက်ပ္တန်ဗော် သီုဖအိုတ် ၁၅ တၠဂှ် နာဲလွဳအံင် ပါလုပ်မွဲတၠ။ ပ္ဍဲကဵုဗော်ဂှ် နဒဒှ် ကေင်ကာဗဟဵုမွဲတၠဂှ် ယိုက်ဂၠေင်လဝ်တာလျိုင်ရ။ ၂၀၁၀ ဂိတုဂျူလာင် ၁၁ ဗော်ဒဳမဵုကရေဇြဳအလုံဒေသရးမန် ကၠောန်ဗဒှ် သဘင်ကောံဓရီုဗဟဵု ပ္ဍဲရုင်ဗဟဵုမတ်မလီုတုဲ ရုဲစှ် ဂကောံကေင်ကာဗဟဵု ၂၁ တၠဂှ် နာဲလွဳအံင် ဂွံဒုင်ရုဲစှ် နဒဒှ် ဂကောံကေင်ကာမွဲတၠရ။ ဂကောံကေင်ကာဗဟဵု ၂၁ တၠဂှ် နာဲင္ၚိုယ်သိင် (ဥက္ကဋ္ဌ)၊ နာဲလှအောင် (ဒု-ဥက္ကဋ္ဌ)၊ နာဲသိုက် (ဒု-ဥက္ကဋ္ဌ ၂)၊ ဒေါက်တာမာံနဲသဵု (ညးအုပ်ကာနာနာ)၊ နာဲစံတင် (ညးအုပ်ကာ ၁)၊ နာဲခေန်အံင် (ညးအုပ်ကာ ၂) ဂကောံကေင်ကာဂမၠိုင်ဂှ် နာဲကျာန်ယျေတ်၊ နာဲချမ်းမြေ့၊ နာဲသိန်းဟန်၊ နာဲစိုးသိန်၊ နာဲလွဳအံင်၊ နာဲအောင်ဘ၊ နာဲဗညာအံင်မဵု၊ နာဲဆာန်အံင် (နာဲစိန်ထွန်း)၊ နာဲစိန်အောင်၊ နာဲချစ်ဦး၊ နာဲသန်းရွှေ၊ နာဲသစ်လွင်၊ နာဲထွန်းအုန်၊ နာဲအောင်စိုး၊ နာဲဟံင်ဆာန်တအ်ရ။<ref>{{cite news |last= |first= |date=2010-07-30 |title=မွန်ဒေသလုံးဆိုင်ရာ ဒီမိုကရေစီပါတီ အလုပ်အမှုဆောင် စာရင်းများ|url=မြန္ေဒသလုံးဆိုင္ရာဒီမိုကေရစီပါတီအလုပ္အမွဳေဆာင္စာရင္းမ်ား|work=မြန်မာ့အလင်း |access-date=2021-03-21}}</ref> သဘင်မာဲ ၂၀၁၀ဂှ် နာဲလွဳအံင် ဒုင်ရုဲစှ် နဒဒှ် အလံင်အမာတ် ဗော်ဒဳမဵုကရေဇြဳအလုံဒေသရးမန် သွက်စၠတ်ထဝ်တွဵုရးဍုင်မန် နူပွိုင်ဍုင်ရေဝ်၊ ပွိုင်ဆန္ဒမာဲ စၟတ် (၁)တုဲ ဂွံဇၞးကေတ်မာဲရ။ 

နကဵုအမိင်ဂၞန် (၄၃/၂၀၁၁) နူသမ္မတ ကၟိန်ဍုင်ပံင်ကောံရးနိဂီုဗၟာ သမ္မတသိန်းစိန် နူရုင်သမ္မတကၟိန်ဍုင် ကၟိန်ဍုင်ပံင်ကောံသမ္မတရးနိဂီုဗၟာ မပ္တိတ်လလောင်တြးလဝ် ပ္ဍဲဂိတုဂျူလာင် ၈၊ ၂၀၁၁ ဂှ် နာဲလွဳအံင် ဂွံခပတိုန် နဒဒှ် ဝန်ဇၞော် ဌာနဝန်ဇၞော်လလဳ ကေုာံ ကွတ်တဲကွတ်စက် တွဵုရးဍုင်မန်ရ။<ref>{{cite news |last= |first= |date=2011-07-09 |title=မွန်ပြည်နယ် ဝန်ကြီးများ ပြောင်းလဲတာဝန်ပေးအပ်|url=https://www.burmalibrary.org/docsMA2011/MA2011-07-09.pdf|work=မြန်မာ့အလင်း |access-date=2021-03-21}}</ref> တာလျိုင်ဝန်ဇၞော်ဂှ် ယိုက်ဂၠေင်လဝ် ပွိုင် ၅ သၞာံ။ 

သၞာံ ၂၀၁၄ သွက်ဗော်မန် ပရေင်ဍုင်ကွာန်မန်ၜါ ဂွံပံင်ဒှ်မွဲဂှ် နာဲလွဳအံင် ပါလုပ် ပ္ဍဲဂကောံပ္ညဳပ္ညပ်ဂှ်မွဲတၠကီုရ။ ဗွဲကြဴ ဗော်ၜါ ပံင်ကောံတုဲ ဒက်ပ္တန် ဗော်ညဳသၟဟ်မန်ဂှ် ဂွံပါလုပ် ပ္ဍဲဂကောံကေင်ကာမွဲ။ သွက်ဂွံလုပ်ပြိုင် သဘင်မာဲ သၞာံ ၂၀၂၀ဂှ် ဒက်ပ္တန်လဝ် ကမ္မတဳဇမၞးမာဲမွဲ ပ္ဍဲဂိတုအဝ်ဂေတ် ၂၂၊ ၂၀၂၀ဂှ်ရ။ ကမ္မတဳဇမၞးမာဲဂှ် ဒက်ပ္တန်လဝ် နကဵု မၞိဟ်စၞး သီုဖအိုတ် ၂၂ တၠ၊ နာဲလွဳအံင်ဂှ် ဒှ်မၞိဟ် သကိုပ်သကကမ္မတဳဂှ်ရ။<ref>{{cite news |last=ထွဋ် |first=ဇော်လွင် |date=31 August, 2010|title=မွန်ညီညွတ်ရေးပါတီ ရွေးကောက်ပွဲ အောင်နိုင်ရေးကော်မတီဖွဲ့စည်း|url=http://burmese.dvb.no/archives/407628|work=ဒီမိုကရက်တစ် မြန်မာ့အသံ |access-date=2021-03-21}}</ref>



==နိဿဲ==

[[အတ္ထုပ္ပတ္တိ]]
