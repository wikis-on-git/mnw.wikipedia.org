


'''ကြပ်ကၠုၚ်ပေါဲစုတ်မာဲတုဲမၞိဟ်ကျိုၚ်ကယျိုၚ်မန်ဂၠိုၚ်တိုန်ကွေံကွေံ'''



မိက်သ္ဂောံဒှ်အမာတ်မန်ညးစၞးကောန်ဂကူမန်ဟီုစတုဲ တ္ၚဲဏံထ္ၜးကၠုၚ်ရုပ်ရဴဂွံဆဵုကေတ်ဗွဲမဂၠိုၚ်မာန်ရ၊ ညးလ္ၚဵုတံဂှ် ကၠာဟွံစိုပ်ပေါဲစုတ်မာန်ဏီဂှ်လေဝ် ရုပ်ရဴညးတံဒှ်မံၚ်သာ်လဵုလေဝ်တီကေတ်ဟွံမာန်ရ၊ တ္ၚဲဏံစိုပ်ကၠုၚ်အခိၚ်ကဵုကေတ်ဒၞာဲဟီုစတုဲ ထ္ၜးကၠုၚ်ရုပ်ရဴဗီုညးကဵုညးအိုတ်ရ။



ဂွံလဝ်မာဲမန်တုဲ ဒးသ္ပစၞးကောန်ညးဍုၚ်ကွာန်တံဂှ်လေဝ်လ္ပဝိုတ်စအိုတ်ညိအဴ၊ ပြသၞာညးဍုၚ်ကွာန်တံဒှ်နွံသာ်လဵုဂှ်လေဝ် ထေက်ကဵုဒးကဵုဖျုန်ဒးကဵုဒြဟတ်ဟွံကဵုပိုတ်သ္ကုတ်အာမာန်ရ၊ တ္ၚဲဏံပရေၚ်ဍုၚ်ကွာန်လေဝ်ပြံၚ်သၠာဲဂတာပ်ကၠုၚ်အခေတ်ယျဏောၚ်တှ်ေ မမာဲမန်ပအပ်လဝ်ကဵုအမာတ်မန်တံဖအိုတ်ဂှ် သွက်ဖဵုကောန်ဂကူမန်ပိုဲလ္ပဝိုတ်စအိုတ်ညိ။


တ္ၚဲဏံကျိုၚ်ထ္ၜးကၠုၚ်ကယျိုၚ်မန်ဟီုဂှ် တံၚ်စိုတ်ဓါတ်ကောန်ဂကူၜိုပ်ထဝ်မန်တအ်ရတုဲ ဓဝ်ပတေဟ်လ္တူကောန်ၜိုပ်ထဝ်နွံလ္တူအမာတ်မန်တအ်ဂှ်လေဝ်လ္ပကဵုဗၠေတ်မှာအာညိ၊ အမာတ်မန်ခိုဟ် ကောန်ညးဍုၚ်ကွာန်လေဝ်ခိုဟ်ဏောၚ်တှ်ေ ဖဵုမန်အခေါၚ်အရာမန်ၜိုတ်ထေက်ကြိုက်ကဵုကၠောန်ဂွံကေတ်ဂွံအာစိုပ်ဂှ်တှ်ေ ဒးရုန်ဂ္စါန်အာမွဲစွံမွဲကရောံမဒှ်ရ။


လောန်ကၠုၚ်ဟွံလအ်လတုဲကၠုၚ်တေံဂှ်လေဝ် မပ္တံကဵုဒဒိုက်ဍာ်ဗၠိုက်ခဝ်ရဝ်ဏာသွက်ညးဍုက်ကွာန်တံဂှ် ဂွံဆဵုကေတ်ညးစၞးကောန်ဂကူမန်ပိုဲနွံမံၚ်ရိုဟ်လၟိဟ်ဒးမံၚ်ရရေၚ်တၠုၚ်ဒၟံၚ်ဖဵုသွက်ညးဍုၚ်ကွာန်တံရ၊ တ္ၚဲဏံမံက်တိတ်ကၠုၚ်မွဲဗဝဝ်တုဲ ဣဏံညးတံဒှ်မၞိဟ်စၞးကောန်ဂကူမန်ကီုဟာဂှ်လေဝ် ညံၚ်ရဴတိက်လ္ပအ်ညာတ်ကီုရ၊ ဆဂး အဓိကဟွံသေၚ်တုဲ ယဝ်စေတနာညးတအ်ခိုဟ်ရန်လဝ်ဖဵုသွက်ဂကူ သွက်ကောန်ညးဍုၚ်ကွာန်မန်ပိုဲတှ်ေဒှ်အဓိကရ။



အိုတ်ကၞောဝ်သရောပ်နိဂီုဏံဂှ်တှ်ေ သီုအမာတ်မန်ကေၚ်ဆဵုဟွံကေၚ်ဆဵုတံသီုဖအိုတ်ဂှ် ကမၠောန်နာဲတအ်ကမၠောန်အာစာတအ် ပွမချပ် ပွမဟီု ပွမထ္ၜးကမၠောန်ဂှ် ယဝ်ဒှ်ဖဵုသွက်ညးဍုက်ကွာန်မန်တံတှ်ေ ကျိုၚ်ကယျိုၚ်မန်ကီုဟွံကျိုၚ်ကယျိုၚ်မန်ကီုဂှ်အဓိကဟွံသေၚ်တုဲ အဓိကဇၞော်အိုတ်အၚာပ်စိုတ်ညးဍုၚ်ကွာန်မန်တံဂှ်တှ်ေ ကမၠောန်ဂှ်ဒးဒှ်ဖဵုခိုဟ်သွက်ညးတံဟေၚ် ညးတံနွံဗၟိက်ဇၞော်အိုတ်ရ၊ တၚ်ဂုဏ်ရအဴ ။
==နိဿဲ==
