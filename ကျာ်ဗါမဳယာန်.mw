{{Infobox UNESCO World Heritage Site
| Part_of = Cultural Landscape and Archaeological Remains of the Bamyan Valley
| Image = Buddha of Bamiyan.jpg  
| Caption = Taller Buddha of Bamyan before 2001
| Location = [[Bamyan Province|Bamyan]], Afghanistan
| Area = 105 ha
| Buffer_zone = 225.25 ha
| Criteria = Cultural: i, ii, iii, iv, vi.
| ID = 208-001
| Coordinates = {{coord|34|49|55|N|67|49|36|E}}
| Year = 2003
| Danger = 2003–present
| map = Afghanistan
}}
'''ကျာ်ဗါမဳယာန်''' {{Lang-en|'''Buddhas of Bamyan'''}} (ဒါရဳ၊ بت‌های باميان)၊ (ပါတ်သတူ၊د باميانو بتان) ဂှ် ဒှ်ကျာ်ပဋိမာရုပ်ဇၞော် ၜါဇကု နူကဵု ခေတ် အေဒဳ ၆ ဗွဝ်ကၠံ<ref name="Gall 1">{{cite news | url=https://www.nytimes.com/2006/12/05/world/asia/05iht-buddhas.3793036.html?pagewanted=all | title=Afghans consider rebuilding Bamiyan Buddhas | work=International Herald Tribune/The New York Times | date=5 December 2006 | accessdate=8 March 2014 | last=Gall | first=Carlotta}}</ref> မဗုတ်လဝ် ပ္ဍဲဖျေင်ဒဵုတၟအ် ပ္ဍဲကွာန်ဗါမဳယာန်၊ ပ္ဍဲရးဟဇရဇာတ် (Hazarajat) ဒေသလဒေါဝ် ဍုင်အာဖဂါန်နေတ်သတာန်၊ {{convert|230|km|mi}} ဗွဲ[[ဒိုဟ်]]ဗာယပ် ကုဍုင်ကာဗူ မဒှ်ဒၞာဲ နွံလတူ ဗလးမုက်မှာသၟိတ် {{convert|2,500|m|ft}} ဂှ်ရ။ ကျာ်ဍောတ်ညိဂှ် ခၞံဗဒှ်လဝ် ပ္ဍဲသက္ကရာဇ်ခရေတ် ၅၀၇ တုဲ ကျာ်ဇၞော်ဂှ် ခၞံဗဒှ်လဝ် ပ္ဍဲ ၅၅၄၊<ref name="Gall 1"/> တုဲ ရုပ်ကျာ်ဝွံ ဒှ်ရုပ်အခိုက် [[ပါန်ကွတ်]] ဂန္ဓရ (Gandhara art)ရ။<ref>{{cite book | last = Morgan | first = Kenneth W | authorlink = | title = The Path of the Buddha | page=43 | via = Google Books | url = https://books.google.com/?id=g6OHBCgmmGAC&pg=PA43 | doi = | accessdate = 2 June 2009| isbn = 978-8120800304 | year = 1956 }}</ref> They were respectively {{convert|35|and|53|m|ft|abbr=on}} tall.<ref name="state"/>

အလဵုဇကု ကျာ်ပဋိမာရုပ်တအ်ဝွံ ပုတ်လဝ် ပ္ဍဲဖျေင်ဒဵု တၟအ်ဗတဳတုဲ ကလေင်ပညဳဗပေင်လဝ် နကဵုတိ မနှဴကုဆံက်၊ အင်္ဂဒေတအ်ရ။ အရာမပညဳဗပေင်လဝ်တအ်ဂှ် လီုလာ်တိတ်အာ နူကဵု အခိင်ဗွဲမလအ်ရ။ အခိင်ကိုပ်ကၠာတေအ်မ္ဂး ကျာ်ဇၞော်ဂှ် လံက်လဝ် ဍာ်ဂဥုဲ အသာ်ဗကေတ်ဍာဲဍာဲတုဲ ကျာ်ဍောတ်ဂှ် လံက်လဝ် ဍာ်ဂဥုဲ အသာ်နာနာသာ်ရ။<ref name="gall1">{{cite news | last = Gall| first = Carlotta|date=6 December 2006| title = From Ruins of Afghan Buddhas, a History Grows| newspaper = The New York Times| url = https://www.nytimes.com/2006/12/06/world/asia/06budd.html?pagewanted=2&_r=2&th&emc=th| accessdate = 6 January 2008}}</ref>ပဋိမာရုပ် သီုၜါ ဒကုတ်သၟဝ် နူကဵုတဲဂှ် ကၠောန်ဗပေင်လဝ် နကဵုတိမနှဴကုဆံက်တုဲ ရပ်ပခိုင်လဝ် နကဵုဆုရ။ ဒကုတ်လတူ ပ္ဍဲကဵုမုက်ဂှ် စှ်ေစိုတ် ကၠောန်ဗပေင်လဝ် နကဵုဆု ဟွံသေင်မ္ဂး နကဵုအင်္ဂဒေရ။ ပထောင်မဂွံဆဵုဒၟံင် ပ္ဍဲကဵု ဗီုရုပ်တအ်ဂှ် ဒှ်ပထောင် မစုတ်လဝ်ဆု သွက်ဂွံထိင်အင်္ဂဒေ ရ။

ကျာ်ပဋိမာရုပ်ၜါဝွံ ဒးဒုင်ပလီု နမခတိုဟ် နကဵုဒါင်နမာက် ပ္ဍဲဂိတုမာတ် ၂၀၀၁ ကုတလဳဗာန် (Taliban) နကဵုအမိင် နူကဵု က္ဍိုပ်သကိုပ် မူလ္လာ မဝ်ဟာမ်မေဒ် အဝ်မာရ် (Mullah Mohammed Omar)<ref>{{cite web|url=http://www.sacredland.org/bamiyan-valley/|title=Bamiyan Valley – Afghanistan|publisher=}}</ref> ကြဴနူ အလဵုအသဳတလဳဗာန် မလလောင်တြး ဒဒှ်ရ ညးတအ် ပလီုပဋိမာရုပ်ဂမၠိုင်ရ။<ref>{{cite web|url=https://www.usatoday.com/news/science/archaeology/2001-03-22-afghan-buddhas.htm |title=Why the Taliban are destroying Buddhas |publisher=Usatoday.com |date=22 March 2001 |accessdate=9 October 2013}}</ref> ကြဴနူ မပလီုထောအ် ရုပ်ကျာ်တအ်တုဲ မွဲၜါသတ္တဟဂှ် ကလုတ်ကုလသမဂ္ဂမွဲ အာစိုပ်တုဲဟီု ဒဒှ်ရ မပလီုထောအ် ရုပ်အာဲကၟာဲဂၠးတိ မစဵုဒၞာလဝ်ဂှ် ဒှ်အရာ ပကဵု ညံင်အာဖဂါန်နေတ်သတာန် ညံင်ဂွံဒှ်ကၞောဝ်မွဲရ။<ref>{{cite news|title=Taliban Explains Buddha Demolition|newspaper = The New York Times|url=https://www.nytimes.com/2001/03/19/world/19TALI.html}}</ref> ဆဂး နူကဵု ဝန်ဇၞော်ကာဍုင်သအာင် အာဖဂါန်နေတ်သတာန် တလဳဗာန်ဟီု ပွမရှေ်သှ်ေ ပဋိမာရုပ်တအ်ဂှ် ဒှ်အရာ မဒစဵုဒစး ကုအေဿလာမ်တုဲ ညးတအ် ပလီုထောအ် ရုပ်ကျာ်တအ်ရ။ ဂကောံမၞိဟ်ဂၠးတိတအ် ဒစဵုဒစး ပတိုန်ဒုဟ် ဗွဲမသကာတ်မြဟ် လတူမပလီုထောအ် ရုပ်ကျာ်တအ်ရ။ 

==နိဿဲ==
