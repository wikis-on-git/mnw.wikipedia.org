{{ဗုဒ္ဓဘာသာ}}
လကျာ်ကဵုဒကာ၊ ကွးကဵုအ္စာ၊ ကောန်ကဵုယာဲအပါ၊ သမ္ဘာကဵုတၠသ္ၚိတံဂှ် ကိစ္စကေၚ်ကာ မၞုံကဵုၚုဟ်မးမွဲမွဲညံၚ်ဓရ်သ္ဍိုက်မၠိုက် ကၠောံဍ ဆာန်ကၟိန် မေတ္တာတံ ဟွံဂွံပြးဆာဲ ဒုမ်လာဲတုဲ ဂွံဟုဲဟာဲသၞေံသၞဴ ပံၚ်တောဲ ဒတဲကပါ် တတ်ထပါ် ကွာ်ကၠောံအာ လဂံါဇိုၚ်တုပ်တုပ် ဗွဲမလံလဂၠိၚ်သ္ၚောဲ ကၠောန်ဓရောန်မာန်ဓရ်ဝတ်ဂှ် ဒှ်ဇုကိပ္သဲက္ဍာၚ်ပူဂွက်ဒက်ဂြေန်ကျာ်ကဵုလဝ်ရ။

==ဝတ်ကောန်၅သာ်==
#ဒးကၠောန်ၜိုတ် လွဳပရာ မိကဵုမၜါရောၚ်။
#ကိစ္စကမၠောန်ကေၚ်ကာ မိမၜါတံဂှ် ဒးရေၚ်တၠုၚ်ကၠောန် ဗွဲမဒးရးရောၚ်။
#တၞောဝ်ဒတောဝ်ဂကူဇကု ညံၚ်ဂွံတန်တဴအာ ဗွဲမလအ်လဂှ် ဒးမၚ်းမွဲတဴရောၚ်။
#ညံၚ်ဂွံထေက်ကြိုက်ကဵု ဒုၚ်ဂိုၚ်ကောတ် အာဲကၟာဲမိမၜါဂှ် ဒးဒ္ဂေတ်လ္ၚတ်ကၠောန်ၜိုတ်ပ္တိတ်ဇြဟတ် ဗွဲမဒးရးရောၚ်။
#ကာလမိကဵုမၜါ အာစိုပ်စုတိမ္ဂး ရန်တၟံကဵုမိမၜါတုဲ ဒးကၠောန်ကုသဵု ဒးပါ်ပရအ်ဇိုန်ပိုန်ကဵုရောၚ်။<ref>မုလိက်ကၞပ်ယေန်သၞာၚ်နွံမှ လောကဍိုပ်ဍဴ၅၃</ref>

==ဝတ်မိမ၅သာ်==
#ပွမဒးဆေဝ်ဒဝ်တာဒၞါကၠေံ ကောန်ဇတ်တံ နူကဵုကေၚ်ကာဟွံဒးရး။
#ပွမဒးပ္တိုက်ဖ္အောဝ် ညံၚ်ကောန်တံ ဂွံကၠောန်ကမၠောန်ဒးရး။
#ပွမဒးကဵု ကောန်ဇတ်တံ ကတ်ဗ္တောန်ပညာ။
#ပ္ဍဲအ္ခိၚ်ကာလ ဗဗွဲထေက်ကြိုက်မ္ဂး ပွမဒးပ္အပ်ဇိုန်ကဵု အာဲကၟာဲပိုန်ဒြပ်။
#ကာလကောန်တံ ဇၞော်ဂေါဝ်စိုပ်အဝယ် ဗဗွဲထေက်ကြိုက်မ္ဂး ဒးထပ်ကဵုတဲ။<ref>မုလိက်ယေန်သၞာၚ်နွံမှ လောကဍိုပ်ဍဴ ကၞပ်လိက်၅၄</ref>

==ဝတ်ကွး၅သာ်==
#ပ္ဍဲအရာကတ်ဗ္တောန်ကွက်ပညာ ပွမဒးနွံကဵုဇဲလွဳပရာ ညဳသာတုပ်သၟဟ်။
#ပွမဒးပြာပ်ခစ ကၠောန်ၜိုတ်ပ္တုဲဝတ် ပ္ဍဲဇရၚ်အ္စာ ဟွံသ္ဂုတ်ခြာ။
#ပွမဒးဒုၚ်ဂိုၚ်ကေတ် ဒၠေံါဗ္တောန်သြဝါဒအ္စာ ဗွဲမရှ်ေသှ်ေရဴဂဴ။
#ကာလအ္စာ က္ညပြာပ်ကၠုၚ်မ္ဂး ပွမဒး ဒစးဒုၚ်တၠုၚ်တရဴ ဗွဲမရှ်ေသှ်ေရဴဂဴ။
#စွံၚုဟ်မးသ္ပဂရုကဵု ကွတ်ပညာတုဲ ပွမဒးဂိုၚ်ကတ်ဗ္တောန်ကေတ် ဗွဲမဒးရး။<ref>မုလိက်ယေန်သၞာၚ်နွံမှ လောကဍိုပ်ဍဴ ကၞပ်လိက်၅၅</ref>

==ဝတ်အ္စာ၅သာ်==
#ပွမဒးဗ္တောန်ကဵု ကွတ်၊ ပညာ
#ညံၚ်ကွးတံ ဂွံဍိုဟ်ကေက်စဳကၠးနွံကဵုယေန်သၞာၚ်ဂှ် ဒးဗ္တောန်ဖျောန်သၚ်ရိုဟ်။
#ကွတ်ပညာ မဒးဗ္တောန်ကဵုဂှ် ဟဂွံပၞုဟ်ဒလုက် ပသှ်ေသၟေဟ်လဝ်။
#ဘဲအန္တရာယ် ကြက်ကၠုၚ်စိုပ်က္တဵုဒှ် ပ္ဍဲလ္တူကောန်ကွးဇကုဂှ် ပွမဒးဆေဝ်ဒဝ်စဵုဒၞါကဵု။
#ဂိုၚ်ကတ်ကေတ်ကွတ်ပညာ ပ္ဍဲဇရေၚ်ဇကု စုၚ်လေၚ်တုဲမ္ဂး သွက်ဂွံဆက်ကတ်ဗ္တောန်အာ ကွတ်ပညာတၞဟ်ဂှ် ပွမဒးပ္အပ်ပြာပ်ဗစိုပ်ဏာကဵု ဇရေၚ်အ္စာမွဲသ္အာၚ်။ <ref>မုလိက်ယေန်သၞာၚ်နွံမှ လောကဍိုပ်ဍဴ ကၞပ်လိက်၅၆</ref>


==ဝတ်သမ္ဘာ၅သာ်==
#ကမၠောန် မဒးရေၚ်တၠုၚ်ကၠောန်အပ္ဍဲသ္ရိဂှ် ဒးကၠောန်တဴ ဗွဲမတ္ရအ်ကဵုဂၠံစိုတ်
#ပိုန်ဒြပ် တြုံတၠသ္ရိဇကု ဂၠါဲသ္ရဳဂွံနၚ်တုဲဂှ် ပွမဒးထိၚ်ဒက်မၚ်မွဲ သီဂိုၚ်ဒေပ်။
#သ္အာၚ်နူ ကြုံတၠသ္ရိဇကုတုဲ မဟဂွံစောဲလာံထၞေန်စပ် က္လိလောန် မိပ်လဟိၚ်ပ္ဍဲတြုံတၞဟ်သ္အာၚ်။
#ပွမဒးယိုက်ဒိုက်ထံက်ပၚ် ကလောကောဒေံဇကု ကေုာံ ကလောကောဒေံ တြုံတၠသ္ရိဇကု ဗွဲမဗဗွဲ။
#တီညာတ်ကၠိုဟ်ခၠၚ်သ္ကေက်သ္ကာ ပ္ဍဲကမၠောန်ကေၚ်ကာတုဲ သီုကဵုဟဂွံလၞုဟ်လၞန် ဒးတန်တဴအာပ္ဍဲသ္ရိ ဗွဲမဒးရးရောၚ်။ <ref>မုလိက်ယေန်သၞာၚ်နွံမှ လောကဍိုပ်ဍဴ ကၞပ်လိက်၅၇</ref>

==ဝတ်တၠသ္ရိ၅သာ်==
#ပွမဒးနွံကဵု ဓရ်သ္ဍိုက်မၠိုက်သ္ဍိုက်ဆာန် ကေဝ်ဇြုၚ် ပ္ဍဲလ္တူသမ္ဘာဇကု။
#ပ္ဍဲလ္တုသမ္ဘာဇကု မဟဂွံဍဵုဍိုက်ထေၚ်သောဲ သ္ပမဇ္ဇျဟ်တုဲ ဒးမံၚ်ပံၚ်ဖက်အာ ဗွဲမသ္ဍိုက်မၠိုက်ကဵုဂၠံစိုတ်။
#သ္ပပ္တံနူၜဲမဴ ပိုန်ဒြပ်မက္လိဂွံနၚ် နူကမၠောန်အိုဿီုတံဂှ် ဒးအပ်ပြာပ် ကဵုသမ္ဘာဇကု။
#ပဲါနူကဵု သမ္ဘာဇကုတုဲ ပ္ဍဲသၟတ်ဗြဴလဵုမွဲလေဝ် ပွမဟွံမွဲကဵု စောဲလောံထၞေန်စပ်က္လိလောန်မှာဒုဟ်။
#ကပေါတ်အရပ်အစပ်ကယျိုၚ်ကယျဝ် စၞစသုၚ် မထေက်ကြိုက် သ္ဍိုက်မၠိုက်ကဵုဂၠံစိုတ် သမ္ဘာဇကုဂှ် ဒးထံက်ပၚ်ရေၚ်တၠုၚ် ရာန်ဒုၚ်ကဵုရ။<ref>မုလိက်ယေန်သၞာၚ်နွံမှ လောကဍိုပ်ဍဴ ကၞပ်လိက်၅၉</ref>

==နိဿဲ==
{{Reflist}}
[[ကဏ္ဍ:ဗုဒ္ဓဘာသာ]]
[[ကဏ္ဍ:ယေန်သၞာင်မန်]]
[[ကဏ္ဍ:လိက်ပတ်မန်]]
