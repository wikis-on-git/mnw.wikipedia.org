ကဗလုဟ် (ကဘီလူး)
[[ဝှာင်:သတ်ဍာ်.jpg|thumb|alt=ကဗလုဟ်]]
[[ဝှာင်:သတ်ဍာ်ၜဳ.jpg|thumb|alt=ကဗလုဟ်ကုတ်လဝ်က္ဍိုပ် သွက်သ္ဂောံကၠောန်သ္ပနာနာ]]
[[ဝှာင်:ကရေက်လဝ်ဗုၚ်.jpg|thumb|alt=ကဗလုဟ် ကရေက်လဝ်ဗုၚ်ဒစေၚ်ဒစေၚ် သွက်သ္ဂောံစဲကကှ်ကှ် (လ္ၚဵုစဲတ္ၚဲမွဲ)]]

===လမံၚ်အာ===
ကဗလုဟ်ဝွံ နွံမံၚ်လအာကၠုၚ် ပ္ဍဲဍာ်ၜဳတုဲ ဂွံဆဵုကေတ်အခိၚ်ဍာ်တိုန်ၜတ်ၜတ်၊ လယိုဟ်ဍာ်အကြာတၚ်က္ၜံၚ်ဟွံၜက်လယိုဟ်ဂၞိၚ်တုဲ ဗက်တိုန်ကၠုၚ်ဍာ် သွက်သ္ဂောံဂၠာဲစကောန်ၚုဲဍောတ်တ် သတ်ဍာ်သောဲသောဲနွံပ္ဍဲဂတာတိတေံရ၊  ကဗလုဟ်အာနကဵုဂကောံဂၠိုၚ်ဂၠိုၚ်တုဲ နကဵုအရေဝ်ညးကွာန်တှ်ေ အာကဵုက္ဍိုပ် , ကဗလုဟ်မွဲက္ဍိုပ်၊  ကဗလုပ်ဝွံ ဗွဲမဂၠိုၚ်နွံမံၚ်ပ္ဍဲဍာ်ဖၞုၚ်ဍာ်ၜဳတုဲ လဆောဝ် အကြာဍာ်ၜါ ဍာ်ဖၞုၚ်ကဵုဍာ်ပတေက်လေဝ်မံၚ်ဂွံရ။


ယဝ်ရဍာ်လယိုဟ်အာ ၜက်အာလပ်ဂၞိၚ် ဏောၚ်တှ်ေ ဂွံဆဵုကဗလုဟ်ကောံကောံကလောံကလောံဂှ်အောန် ဆဵုတဴကဗလုဟ်ဇၞော်ဇၞော်(ဒုတ်ဒုတ်) အဝဲကအ်တဲကောန်ၚာ်၊ ကဗလုဟ်ဒုတ်ဒုတ် ဂွံဆဵုကောံကလောံ ဗီုဇိုၚ်သြၚ်ဂှ်အောန်တုဲ အခိၚ်စိုပ်အဝဲကအ်တဲကောန်ၚာ်ဗက်ဂှ် ကတံပြးအာပေၚ်ပြး ဗက်တောဲဗွဲသဘာသတ်ဍာ်ၜဳတံရ၊ ဟိုတ်ဂှ်ရ ကဗလုဟ်အကြာဇိုၚ်သြၚ်ဟေၚ် စနွံရှ်တုဲ သၟာဂၠာဲကတံ ညးဖျေံဇာကတံဂှ် အခိၚ်ဍာ်တိုန်ၜတ်တ်ဟေၚ် ဒှ်အခိၚ်ဖျေံဇာပီုဇာကဗလုဟ်ဇိုၚ်ဇိုၚ်သြၚ်ပြၚ်ၜဳအိုတ်ရ။

===ဖဵု===
ကဗလုဟ်ဟီုဂှ် လုပ်အမာဲသွနာနာသာ်တုဲ ဍာ်သွဍာ်ဗစးလေဝ်ဂွံ (ဒေသသၞေဟ်ဓမၚ်တံ ကော်စသွဍာ်ဗစး, မဍုန်လဝ်နကဵုဗစးမြာၚ်ဖျးဖျး ဟွံစုတ်ကၠေၚ်)။  သွကၠေၚ်ဍာဲဍာဲလေဝ်ဍုန်ဂွံ,  ၜိုဟ်ဇြုၚ်လေဝ်ဂွံ, ခၞါဍုက်က်လေဝ်ဂွံ, ကရေက်စဲကှ်ကှ်လေဝ် စဂွံအခိၚ်ဗွဲမလအ်လ၊ လ္ၚဵုဒးစိုတ်စလတ်လတ်တုဲ ပွမကၠောန်ဂဇိမ်ကလေဝ် ဒှ်အမာဲခိုဟ် နွံကဵုရှ် ဗီုညးကွာန်သၞေဟ်ဓမၚ်တံ မကၠောန်စလဝ်ဗွဲမလလအ်လကါဖာ အဆက်နော်နာဲတေံ စဵုကဵုစိုပ်တ္ၚဲဏံလေဝ် အမာဲကဗလုဟ်နာနာသာ် ဗီုကဵုဋ္ဌာန်ဒေသကွာန်ညးခံၚ်ဂှ် သၠာဲဂတးနှဴတုဲ ဗဒှ်အမာဲခိုဟ်နွံကဵုရှ်သာ်မွဲအမာဲတုဲ ကဗလုဟ်ဏံဂှ် ဒှ်ကဗွဝ်ဖျာနွံပၟိက်တဴဗွဲမလောန်ကွေံကွေံရ။
 

သွက်ညးဖျေံဇာကဗလုဟ်, အရေဝ်သၞေဟ်ဓမၚ်(ဗုက်ဇာ, ဝိုၚ်ဇာ, ဆဳဇာ)၊  ယဝ်ရညးတံသွံဟွံအိုတ်မ္ဂးတှ်ေ ပတိတ်ထောံဂစေဟ်ဍေံတုဲ ကရေက်ဗုၚ်နူသၟဝ်က္ဍိုပ်ပတိုန်ဏာလပါ်စးကဂှ်တုဲ ကလေၚ်ဖျေံဗွသၟဝ်ဗုၚ်ကဂှ်ဟေၚ် ဗုၚ်ကဂှ် ပၠးထာၚ်အာလးလးတုဲ တုၚ်ထောံဍာ်ၜဵုမွဲခဏၜိုတ်စှ်မသုန်မိဏေတ်တုဲ စုတ်ထောံၜဵုထၞာတ်ညိည သွက်ညးဟွံစၜဵုထၞာတ်တံဂှ် တုၚ်ဍာ်ၜဵုသၟးတုဲ စဲလဝ်ပ္ဍဲကၞာစဲကလေဝ်ဂွံ ပ္ဍဲကၞာမစဲကစဲခရံက်တံတုဲ မွဲၜါနာဍဳလေဝ်ခၞါစဂွံ (စဲမွဲၜါနာဍဳဏံဂှ် ကော်စ ကတ္ၚဲမွဲ)၊ ကတ္ၚဲမွဲဏံဂှ် အခိၚ်ခၞါပ္ဍဲထၟာဲ ဖျုန်ကဟွံဗါန်ထၟာဲရ၊  ယဝ်ရစဲကှ်ကှ်မ္ဂးတှ်ေ ထပ်စဲမွဲၜါတ္ၚဲ လဆောဝ်တှ်ေပိတ္ၚဲ ဂိုၚ်စွံလဝ်သွက်သ္ဂောံသွံ လ္ၚဵုသွက်သ္ဂောံစအခိၚ်ဥတုဗြဲတေံအိုတ်ရ။
 

နဲကဲစဲကဗလုဟ်ကှ်ကှ်ဝွံ နွံတဴနဲကဲနာနာသာ်တုဲ နဲလဵုစွံဂွံ နကသပ်ဇကုနွံဂှ် စဲကၠောန်ဂွံတဴမာန်ရ၊ လ္ၚဵုဟွံစွံက္ဍိုပ်တုဲ စဲကှ်ကှ်, လ္ၚဵုပံက်ဗုၚ်ကရေက်ဒစေၚ်ဒစေၚ်ဗီုရုပ်ဂှ်တုဲ စဲကှ်ကှ် ဂွံစသီုက္ဍိုပ်က၊ က္ဍိုပ်ကဗလုဟ်ဝွံ နကဵုရှ်(ကၠေၚ်)ကွေံကွေံရ၊ ယဝ်ရဒစဲစွံသီုက္ဍိုပ်မ္ဂးတှ်ေ ဒးစဲကှ်ကှ်မှစွံဂွံ၊ ဟိုတ်နူရုဲဖျေံခၟာဲပ္ဍဲက္ဍိုပ်ကဂှ်တုဲ မွဲဗ္တံဒှ်တ္ၚု၊ ဟိုတ်ဂှ်ရ ဒးစဲလဝ်ကှ်ကှ် ပိတ္ၚဲလပါ်လ္တူမှ စွံဂိုၚ်ဂွံရ။

===ပရောပရာနာနာ===
ကဗလုဟ်မွဲမွဲ ဖျေံခၟာဲကဵုလက်ကိုတ်မတုဲ အကြာစောဝ်ကြုၚ် ပ္ဍဲဇိုၚ်သြၚ်ဍာ်ၜဳတေံဂှ် နွံတဴလၟိုန်လၟိုန် ညးဒေသတံ ဗက်ဂၠာဲစဒၟံၚ်စဵုကဵုတ္ၚဲဏံရ၊ ယဝ်ကဗလုဟ်ဇိုက်သြၚ် မတ်ဇာ အကြာၜါမး ၜါမးဘာ် ပိမး ပထောၚ်မတ်ဇာသာ်ဏံ ဂၠာဲကလောဲ ကတံနွံကောံကလောံကဵုက္ဍိုပ်တုဲ ယဝ်ရဆဵုမွဲက္ဍိုပ်ခိုဟ်ဟ်တှ်ေ ဖျေံဇာမွဲအလန်, ဗုက်ဇာမွဲအလန်, ဝိုၚ်ဇာမွဲအလန်ဂှ်ဟေၚ် စဴသ္ၚိဂွံ ပေၚ်မွဲသွ လဆောဝ်သီုဂွံသွံစအိုတ်ရ၊ မတ်ပထောၚ်ဇာမလဴလဝ်တံဂှ် ကလေဝ်ကောံကလောံ ကလေဝ်ဂၠိုၚ် ရှ်သာကဂှ်လေဝ် ကၠေၚ်နွံကဵုရှ်တုဲ သ္ၚာဲစနူက္ဍိုပ်စဵုစိုပ်ဗတကဂွံရ၊ ယဝ်ကဇၞော်နူမတ်ဇာတံဏံမ္ဂးတှ်ေ ကၠေၚ်ရှ်သာကအောန်ကၠုၚ်တုဲ အခိၚ်သ္ၚာဲက္ဍိုပ်ကလေဝ် ဇုတ်မ္ၚိုဟ်ကၠုၚ်တုဲ ဟွံသ္ၚာဲစက္ဍိုပ်ကတံရ။
 

နဲကဲရပ်ကဗလုဟ်ဏံဂှ်တှ်ေ သုၚ်စောဲတဴနကဵုဇာ နူမတ်ၜါမး စဵုကဵုစိုပ်ပန်မးဟေၚ် ညးတံစကာဇာတံဏံတုဲ ဂၠာဲရပ်ကဗလုဟ်မာန်ရ၊ ဇာကဗလုဟ်ဝွံ ဗွဲလ္တူဒက်စုတ်(ဖအ်)သွက်ဇာဗွဲလ္တူဂွံဂတဝ်မံၚ်တုဲ လပါ်သၟဝ်တေံဂှ် ဒက်စုတ်ဒကောဝ်လေဝ်ဂွံ မတၟံလေဝ်ဂွံရ၊ နဲကဲဂတာပ်တ္ၚဲဏံတှ်ေ မတၟံဟွံစကာတုဲ ဒကောဝ်ဟေၚ်ဒက်ကၠောန်ဗကပ်ကေတ်ခိုဟ်ဟ်အိုတ်၊ ဇမၠိၚ်ဇာကဗလုဟ်တံဂှ်ပၠန် နွံကၠံဟတ် စဵုကဵုစိုပ်မသုန်ကၠံဟတ်ဟေၚ် စကာတုဲ လယိုက်မတ်ဇာဂှ်ပၠန် နူပိစှော်မတ် စဵုကဵုစိုပ်မသုန်မတ်နွံရ၊ တောဝ်ဇာကဗလုဟ်, မဂၞန်(၁၅)ဟေၚ် ဒှ်ဇာကဗလုဟ်ရ။ ၜက်အာနူမဂၞန်စှ်သုန်တုဲ တၞုၚ်ဇာတောဝ်ဇာတံဂှ် တီုအာတုဲ ကဗလုဟ်ခက်စအောန်၊ အခေတ်တ္ၚဲဏံမ္ဂးတှ်ေ ဇာကဗလုဟ်ဟီုဂှ် ဟွံဒးကၠောန်ကေတ်တ်ရတုဲ သြန်နွံ အာဗွဝ်ဖျာမသွံရာန်ဇာ, ဇာဇၞိက်တံဟေၚ် ဂွံကၠုၚ်မာန်လောဲလောဲ၊  ဗီုဒးစိုတ်ဂှ် ရာန်ဂၠာဲရုဲကေတ်မာန်။

===နိဿဲ===
https://th.wikipedia.org/wiki/%E0%B8%9B%E0%B8%A5%E0%B8%B2%E0%B8%81%E0%B8%A3%E0%B8%B0%E0%B8%9A%E0%B8%AD%E0%B8%81%E0%B9%80%E0%B8%97%E0%B8%B2
