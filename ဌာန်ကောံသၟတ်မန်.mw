[[File:8th Mon Youth Day at night 27-Dec-2019.jpg|thumb|ပါၚ်မုခ်မၞုံကဵုတဆိပ်ကြာဌာန်ကောံသၟတ်မန်]]
သ္ဇိုၚ်ချပ်အရာ သ္ဂောံဒက်ပ္တန် ဌာန်ကောံသၟတ်မန် ({{Lang-en|Mon Youth Fourm}}) ဝွံ နူကဵုပေါဲသၠာဲဂတးလညာတ်သၟတ်မန် အလန်ပထမတေအ် စသဳကၠဳချပ်ဓရီုကၠုၚ် ဂကောံသၟတ်သ္ပစၞးကဵု အလုံဂကူမွဲ သ္ဒးနွံထေက်ရောၚ် ပတှ်ေကေတ်လ္တူဂှ်တုဲ စပကောံကၠုၚ် ဇြဟတ်ကၠောံဍအကြာသၟတ်ပိုဲတအ်ရ။ နူဂှ်မွဲကဆံၚ်ပေဲါသၠာဲဂတးလညာတ်သၟတ်မန် အလန်ဒုတိယ ဌာန်ကောံသၟတ်မန် Mon Youth Fourm- MYF ဟီုဂှ် ဗွဲမကၠးမး ဒက်ပတန်ကၠုၚ်ရ။
ပရေၚ်ကမၠောန်တအ်လေဝ် လးဖျေဟ်ကၠုၚ်ရ။ ဆ္ဂးဟိုတ်နူပ္ၚံက်ပရေၚ်ဍုၚ်ကွာန် အသိၚ်အလိုန် ၂၀၁၀ တုဲ ပရေၚ်ကမၠောန် မလးဖျေဟ်လဝ်တအ်ဂှ် ထမံက်ကၠုၚ်ရုပ်ရဴဟွံမာန် ပ္ဍဲသၞာံ ၂၀၁၂ ဂှ်ကလေၚ် ကၠောန်ဗဒှ်ကၠုၚ်ပေါဲသၠာဲဂတးလညာတ် သၟတ်အလန်တတိယ နူကဵုပေဲါသၠာဲဂတးလညာတ်ဏအ် ထပ်ဖျေဟ်ဏာပရေၚ် ကမၠောန် သွက်သ္ဂောံပၠုပ်လမျီု ဌာန်ကောံသၟတ်မန်ဂှ် ရုဲစှ်အာကမ္မတဳ ကဆံၚ်ၚ်ကီု ဌာန်ကောံသၟတ်မန် က္ဍိုက်ပ်တုဲ သွက်သ္ဂောံကၠောန်ဗဒှ်အာ တ္ၚဲသၟတ်မန်အလန်ပထမရ။ ဒုၚ်သဇိုၚ်ကဵု ပေဲါသၠာဲဂတးလညာတ် သၟတ်မန်အလန်တတိယဝွံတုဲ ပ္ဍဲစၟတ်တ္ၚဲ ၁၅-၁၆ ဂိတုဂျေန် ၂၀၁၂ ဂှ် ကၠောန်ဗဒှ်ကၠုၚ် ကောံဓရီုပ္ဍဲဇြပ်မန် ဍုၚ်မတ်မလီုတုဲ ရုဲစှ်အာညးတာလျိုၚ်ကေုာံကမ္မတဳကဆံၚ်ၚ်တုဲ သီုဖျေဟ်ဏာ သ္ဂုတ်သွာတ်သွက်သ္ဂောံကၠောန်ဗဒှ်အာ တ္ၚဲသၟတ်မန် နဒဒှ်ပရေၚ်ကမၠောန် ဌာန်ကောံသၟတ်မန်ရ။ 
နကဵုဌာန်ကောံသၟတ်မန် က္ဍိုက်ပ်တုဲ တ္ၚဲသၟတ်မန် 
* အလန်ပထမ ကွာန်ဒဵုထောၚ်
*အလန်ဒုတိယ ကွာန်တၟံကၞေၚ်
*အလန်တတိယ ကွာန်သၞေဟ်ဗ္ဒဝ်
*အလန်စတုတ္ထ ကွာန်ကံဗိန်
*အလန်ပဉ္စမ ကွာန်ဝါခရူ
*အလန်ဆဋ္ဌမ ကွာန်ကၟာမဵု
*အလန်သတ္တမ ကွာန်သာံလှေဝ်

ကေုာံ ကောံဓရီုဇၞော်သၟတ်မန် အလန်ပထမ (ဍုၚ်မတ်မလီု) ကၠောန်ကၠုၚ်လဝ်နွံရ<ref name=":0">ဌာန်ကောံသၟတ်မန်-MYF (၂၀၁၉) လိက်သကေမ်တဲ၊ ဌာန်ကောံသၟတ်မန် (MYF) လစှ်ေဗော်ဒုၚ်ကာတ္ၚဲသၟတ်မန် (အလန်အဋ္ဌမ)။</ref>။

== တၚ်ရန်တၟံ ==

# သ္ဂောံလုပ်အာပေဲါပ္တိုက် မဍိုက်ပေၚ်ကဵု သွက်အခေါၚ်အရာကောန်ဂကူ အဆံၚ်တုပ်သၟဟ်မွဲကရောံ ကုဗော်ပရေၚ်ဍုၚ်ကွာန်မန်၊ ဂကောံမှာဇန်မန်နာနာ ကေုာံ ညးဍုၚ်ကွာန်မန်။ 
# သ္ဂောံလွဳၜံၚ်ပ္တိုန် က္ဍိုပ်သ္ကိုပ်ပရေၚ်ဍုၚ်ကွာန် အနာဂတ်နဇြဟတ်သၟတ်မန်။
# သ္ဂောံသၠုၚ်ပ္တိုန်လညာတ်သၟတ်မဍိုက်ပေၚ်ကဵု ကွတ်ပညာဂတာပ်ခေတ်နာနာဂမၠိုၚ်။
# သ္ဂောံဒက်ပ္တိုန်အာဂကောံသၟတ်နဒဒှ်သ္ပစၞကောန်ဂကူမွဲမွဲမာန်၊ ပရေၚ်ညဳသာသၟတ်ဂှ် ညံၚ်သ္ဂောံသ္ပအဓိကတုဲ ရေၚ်တၠုၚ်အာ။
# သ္ဂောံထိၚ်ဒဝ်မၚ်မွဲအာ လိက်ပတ်ယေန်သၞာၚ်မန် ကေုာံ ဝၚ်အခိုက်ကၞာပြဝေဏဳမန်ဂမၠိုၚ်<ref name=":0" />။

== ဂၠံၚ်တရဴ ==
ဌာန်ကောံသၟတ်မန်ဝွံ ဒုၚ်သဇိုၚ်လ္တူပရေၚ်ညဳသၟဟ်သၟတ်တအ် ကဵုလညာတ်ပရေၚ်ဍုၚ်ကွာန်သၟတ်တအ်တုဲ ပံၚ်တောဲရုန်ဂစာန်အာ ပရေၚ်ကမၠောန်ကောန်ဂကူ နဇြဟတ်အရန်ပရေၚ်ဍုၚ်ကွာန်မွဲကရောံ ကုဗော်ပရၚ်ဍုၚ်ကွာန်မန် ၊ ဂကောံမှာဇန်မန် ကေုာံ ညးဍုၚ်ကွာန်မန်တအ်ရောၚ်<ref name=":0" />။

== လညာတ်ဂမြၚ် ==
ဌာန်ကောံသၟတ်မန်ဝွံ ပံၚ်တောဲကဵု ဇြဟတ်ဗော်ပရေၚ်ဍုၚ်ကွာန်မန်၊ ဂကောံမှာဇန်ညးဍုၚ်ကွာန် ကေုာံ ညးဍုၚ်ကွာန်မန်တအ်တုဲ ရုန်ဂစာန်အာသွက်ဗၠးၜးဂကူ၊ အခေါၚ်သၠးပွး၊ အခေါၚ်ၜိုဟ်လလံ နဇြဟတ်သၟတ်တအ်ရောၚ်<ref name=":0" />။

== နိဿဲဂမၠိုၚ် ==
[[Category:!Main category]]
