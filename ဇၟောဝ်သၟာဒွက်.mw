ပၞောဝ်ဂကူမန်တန်တဴကၠုၚ် ဌာန်တမ်မူလဝွံ ယေန်သၞာၚ်အနုသုခုမမန်ဂေါတအ် မဂဵုလဟဵုပြးထၞာန်မံၚ် ဒိုဟ်ဇဳဂှ် ဂကူမန်တအ်လေဝ် ဂိုၚ်ဒေပ်ပယျေဝ်လဟဵု ခၞံဗဒှ်တိုန် မကိတ်ညဳကဵု သဇိုၚ်ဒၟံၚ်ဘဝဂကောံမၞိဟ်ဇကုတုဲ ကွတ်အာဲကၟာဲယေန်သၞာၚ်လှ်ေဒယှ်ေဇကုဂှ်လေဝ် စွံကၠုၚ်ၚုဟ်မး ရ။ ပ္ဍဲအရာစွံၚုဟ်မး တိဍာ်သဘာဝ၊ ဗီုဒၟံၚ်တန်တဴ အုပ်လဒမ်ဂကောံမၞိဟ်ဇကု၊ သွက်သ္ဂောံဆာန်ကၟိုန်ပွဳပွူ၊ သ္ဍိုက်မၠိုက်ကလောကောဒေံ မသတၞောဝ်ဒတောဝ်တအ်ဂှ် ဒးမၠုက်စွံလဝ် ပ္ဍဲကွတ်လှ်ေကွာဲ သုခုမဇကုအိုတ်ရ။ ညးဂမၠိုၚ် ဂွံသ္ဍိုက်မၠိုက် စိုတ်၊ ဂွံလဟိၚ်၊ ဂွံသၠောၚ်သ္ပဝ်တုဲ ဂွံပ္တဝ်တရဴဘဝမခိုဟ်ဆာဲဂၠိုက်ဂၠာဲပကောံပကေဝ်ကွတ်တူရိယျာ ကွတ်တိၚ်တိုက်လှ်ေကွာဲ နာနာသာ်တုဲ ဗွဲမထေက်ကြိုက်ကိတ်ညဳကဵု ဘဝလဟိၚ်ကၠုၚ်အိုတ်ရ။ အရာဝွံဟေၚ် မၜံၚ်ပ္တိတ် အခိုက်ကၞာ သၟာဒွက်ပ္ဍဲအကြာဂကူမန်ရ။ သၟာဒွက်ဝွံ ဒၞာဲမန်တန်တဴ နူဝၚ်နန် စဵုကဵုစိုပ်ဌာန်ရးပစ္စန္တရး ပြးဇာပ်မာန်ကၠုၚ်ရောၚ်။<ref>မန်သဝ်နဲ၊နာဲ။ သဟာဲမန်၊နာဲ။ သၞာံ၊ ၁၃၈၀။ ပရူပရာသၟာဒွက်၊ ယေန်သၞာၚ်သၟာဒွက်။ တက်တြးပ္တိတ်နူ၊ အစဳအဇန် ရမျာၚ်ဖ္ဍောတ်ကဗျမန်။ </ref>

== အကံက် ==
