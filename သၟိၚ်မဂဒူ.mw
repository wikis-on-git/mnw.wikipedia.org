[[သၟိၚ်မဂဒူ]]

'''[ေသၞာဝ်အဆက် သၟိၚ်မဂဒူ'''
   Makato Dynasty
   [[ราชวงศมะกะโท]]
   [[မဂဒူးမင်းဆက်|မဂဒူးမင်းဆက]]်
[[File:Warerukingmon.jpeg]]


အေဒီ (၁၁) ရာစုတွင် သုဝဏ္ဏဘူမိ ခေါ် [[သထုံမြို့]]ကို ပုဂံပြည့်ရှင် [[အနော်ရထာ]]မင်းကြီးက တိုက်ခိုက်ပြီးသည့်နောက်တွင် အောက်မြန်မာနိုင်ငံရှိ [[မွန်]]တို့မှာ တစ်ထီးတစ်နန်း နေထိုင်နိုင်သည့် အဆင့်မှ လျောကျခဲ့ရသည်။ ထို့အတူပြင် ယနေ့ [[ထိုင်းနိုင်ငံ]]အတွင်းရှိ မွန်တို့မှာလည်း မြောက်ဖက်မှ အလုံးအရင်း ဆင်းသက်လာကြသည့် ရှမ်း-ထိုင်း(တိုင်)အနွယ်တို့၏ နယ်ချဲ့မှုကို ခံရပြီး အေဒီ (၁၂) ရာစုအတွင်းတွင် အပြီးတိုင် ပြိုလဲရပြန်သည်။ ထို့နောက် [[မြန်မာနိုင်ငံ]]အတွင်းရှိ မွန်တို့မှာ ပုဂံလက်အောက်ခံ ဘဝရောက်နေရာမှ [[ပုဂံ]]အင်အားကျဆင်းချိန်၊ မွန်ဂိုတာတာ တို့၏ ရန်ကြောင့် ပုဂံ ပျက်ချိန်များတွင် ကိုယ်ပိုင်ထီးနန်းကို ပြန်လည် ထူထောင်ရန် ကြိုးပမ်းရာမှ မဂဒူး မင်းဆက် ပေါ်ထွန်းလာသည်။ မဂဒူး မင်းဆက်ကို [[ဗညားဝါရူး]] (ခေါ်) [[ဝါရီရူးမင်း]]က မုတ္တမမြို့မှ စတင်တည်ထောင်သည်။ ထိုမင်း၏ ငယ်အမည် မဂဒူးကိုအစွဲပြုကာ ၎င်းတည်ထောင်သည့် မင်းဆက်ကို မဂဒူးမင်းဆက်ဟု၎င်း၊ ဘွဲ့နာမည်ကို အစွဲပြုကာ ဝါရီရူးမင်းဆက် ဟု၎င်း ခေါ်ဝေါ်ကြသည်။ မဂဒူးမင်းဆက်တွင် မင်းပေါင်း ၁၈ ဆက်တိတိ မင်းပြုကြသည်။ ပထမ မင်း (၇) ဆက်တိုင်မူလဖြစ်သည့် [[မုတ္တမမြို့]]တွင်သာ အစဉ်အဆက် မင်းပြုကာ ထီးနန်းစိုးစံခဲ့သော်လည်း (၈) ဆက်မြှောက်ဖြစ်သည့် ဆင်ဖြူရှင်ဗညားဦး(သုရှင်ဗညားဦး)လက်ထက်အရောက်တွင် လက်အောက်ခံမြို့စားများဖြစ်သည့် လောက်ဖျား၊ဥလို၊အဲဗြပန်ု နှင့် ဗြတ်ထဗ ညီနောင်များကပုန်ကန်သည့်အတွက် မုတ္တမမှ ဒုန်ဝန်း(ယခု [[ဝန်မြို့]])သို့ ပြောင်းရွှေ့စိုးစံရသည်။ သို့သော် ဝန်မြို့တွင်လည်း အချိန်များစွာမကြာလိုက်ပဲ စစ်ရှုံးပြန်သဖြင့် [[ဟံသာဝတီ]]([[ပဲခူးမြို့]])သို့ ပြောင်းရွှေ့ရပြန်သည်။ ထို ဆင်ဖြူရှင် ဗညားဦးနောက် နန်းတက်သည့် ဗညားနွဲ့ (ခေါ်) [[ရာဇာဓိရာဇ်]] လက်ထက်တွင် မဂဒူးမင်းဆက်၏ အထွန်းတောက်ဆုံး အချိန်ဖြစ်သကဲ့သို့ မွန်တို့အင်အား ကြီးမားလာခဲ့သည်။ ရာဇာဓိရာဇ်သည် ထိုစဉ်က [[အင်းဝ]]တွင် ထီးနန်းစိုးစံကြသည့် မင်းကြီးစွာ၊ ၎င်း၏သားတော်များ ဖြစ်သည့် ဆင်ဖြူရှင် နှင့် မင်းခေါင်(ငယ်အမည် မင်းဆွေ)တို့နှင့် စစ်ပြိုင်ပြုကာ ရာဇဝင်တွင် ထင်ရှားလှသည့် [[အင်းဝ-ဟံသာဝတီ အနှစ်လေးဆယ်စစ်]]ကြီးကို တိုက်ခိုက်ခဲ့ကြသည်။ ၁၈ ဆက်မြှောက်ဖြစ်သည့် သုရှင်တကာရွတ်ပိမင်း လက်ထက်အရောက်တွင်မူ [[တောင်ငူ]]မှ အင်အားကြီးမားလာသည့် [[တပင်ရွှေထီး]]၏အင်အားကိုမခံနိုင်ပဲ ကျဆုံးကာ မွန်တို့၏ မဂဒူးမင်းဆက်လည်း ပျက်သုဉ်းသွားခဲ့ရသည်။

= မဂဒူးမင်းဆက် ၁၈ ဆက် =

# [[ဝါရီရူး]]မဂဒူး(ခေါ်)ဗညားဝါရူး ၁၂၈၇-၁၂၉၆)[[ဝှာင်:Warerukingmon.jpeg]]
# [[ခွန်လော]](ခေါ်)မဂဒါ(ခေါ်)စောရမ်းပရကွတ်(၁၂၉၆-၁၃၁၀)
# [[စောသင်မောင်]](ခေါ်)စောအော(၁၃၁၀-၁၃၂၄)
# [[စောဇိတ်]](ခေါ်)ဗညားရံဒယ်(၁၃၂၄-၁၃၃၁)
# [[ဇိတ်ပွန်]](၇ ရက်)
# [[စောအဲကံကောင်း]](၄၉ ရက်)
# [[ဗညားအဲလော]](၁၃၃၁-၁၃၄၈)
# [[ဗညားဦး]](ခေါ်)ဆင်ဖြူရှင်ဗညားဦး(၁၃၄၈-၁၃၈၃)
# [[ရာဇာဓိရာဇ်]](ခေါ်)ဗညားနွဲ့(၁၃၈၃-၁၄၂၁)
# [[ဗညားဓမ္မရာဇာ]](ခေါ်)ဗညားကျန်းမင်း(၁၄၂၃-၁၄၂၆)
# [[ပထမဗညားရံ]](၁၄၂၆-၁၄၄၆)
# [[ဗညားဗရူး]](၁၄၄၆-၁၄၅၀)
# [[ဗညားကျန်းထော]](၁၄၅၀-၁၄၅၃)
# [[လိပ်မွတ်ထော]](၇ လ)
# [[ရှင်စောပု]](ခေါ်)ဗညားထောဝ်(ခေါ်)ဝိဟာရဒေဝီ(၁၄၅၃-၁၄၇၂)
# [[ဓမ္မစေတီ]](၁၄၇၂-၁၄၉၂)
# [[ဒုတိယဗညားရံ]](၁၄၉၂-၁၅၂၆)
# [[သုရှင်တကာရွတ်ပိ]](၁၅၂၆-၁၅၃၉)

* ထို့ပြင် မဂဒူးမင်းဆက်ဟု ဟူဆလျှင်လည်းရနိုင်သည့် မင်းနှစ်ပါးရှိသေးသည်။ ၎င်းတို့မှာ ဟံသာဝတီကို သိမ်းပိုက်ထားသည့် တောင်ငူဘုရင် တပင်ရွှေထီး အားလုပ်ကြံပြီး နန်းတက်သည့် သမိန်စက္ကဝေါ ဘွဲ့ခံ [[သမိန်စောထွတ်]] နှင့် [[ဒုတိယဗညားရံ]] မင်း၏သား အိမ်နှိမ့်စံဘဝမှ [[တပင်ရွှေထီး]]အားပုန်ကန်ပြီး သမိန်စောထွတ် ကိုပါ လုပ်ကြံ နန်းတက်သည့် [[သမိန်ထောရာမ]] တို့ဖြစ်သည်။သမိန်ထောရာမ မှာ [[ဘုရင့်နောင်]] တိုက်သဖြင့် ရှုံးကာပြေးရပြီး နောင်တွင် အရှင်မိသဖြင့် ကွပ်မျက်ခံရသည်။

{{မဂဒူး မင်းဆက်}} {{မြန်မာနိုင်ငံ မင်းဆက်များ}}
