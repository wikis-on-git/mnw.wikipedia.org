== ဟိုတ်ပြကိုဟ်ဏံဂွံက္တဵုဒှ်တိုန် ==
ကထိနတ္ထာရောစ နာ​မေသ သဗ္ဗဗဒဒ္ဓေဟိ အနုညာတော ဗွဲမညဳသာကဵု ဂလာန် အ္စာအဋ္ဌကထာသာ်ဝွံ အရာကိစ္စပွမလလးက္ထိုန်မ္ဂးဂှ် ကျာ်တြဲဂမၠိုၚ်အိုဿီု မကလိလောန် မသ္ပအာပရိနိဗ္ဗာန်မတုဲအာတေံဂှ် သ္ပလဝ်အနုညာတ်ကဵုကၠုၚ် အခေါၚ် ကုခမဳသၚ်မဒှ်ကောန်ကျာ်အိုတ်ရ၊ ကျာ်တြဲဂေါတမပိုဲဏံပၠန်လေဝ် အတိုၚ်လ္အာကျာ်တြဲ တမၠာတမၠာတေံကီု တၞဟ်န ဂွံလလးက္ထိုန် သ္ပလဝ်အနုညာတ် ကဵုတဴအခေါၚ်ကုခမဳသၚ် မဒှ်ကောန်ကျာ်တံ ပၠန်ရောၚ်။

သ္ပတမ်နူကဵုကျာ်တြဲ မသ္ပအနုညာတ် ကဵုအခေါင် သွက်ဂွံလလးက္ထိုန်တုဲ တွဵုရးဗုဒ္ဓဘာသာတံ မသ္ပဒတဴပ္ဍဲမန် ဍုၚ်ဗၟာအလုံကွာန် အလုံဘာအိုဿီု မွဲသၞာံမွဲဝါ ကဵုတဴဒါန်သ္ၚာက္ထိုန်လလး တဴက္ထိုန် ရိုဟ််ဟ်သၞာံ ဟွံဂွံပိုတ်အိုတ်ရ၊​​

ရံၚ်​​ကေတ်ကဵုမတ် လ္ပာ်သာသနာမ္ဂး သွက်ဂွံ အိုဟ်တၟိုဟ်မိပ်ကဵုစိုတ်ဗွဲမ​လောန်ရောင်၊ ကိစ္စအရာ မစပ်ကဵု လလးက္ထိုန်မွဲသာ်ဂှ်ပ္ဍဲပါဠိဝိနယ် မဟာဝဂ် ​တေံလေဝ် နဒဒှ် ကထိနက္ခန္ဓကမွဲကီု၊ ပ္ဍဲပါဠိဝိနယ်ပြဝးတေံ​လေဝ်နဒဒှ်ကထိနဘေဒမွဲကီုကျာ်တြဲတွံထ္ၜးစဳပျးလဝ်ကဵု​ရောင်၊အ္စာအဋ္ဌကထာအ္စာဋဳကာတံ ညးဂမၠိုၚ်ပၠန်​လေဝ်အရာမစပ်ကဵုကိစ္စလလးက္ထိုန်အိုဿီု သွက်ဂွံတီကေတ်မာန်ပံက်ထ္ၜးလဝ်ကဵုပွံက် အဓိပ္ပါယ်မတြး​​
