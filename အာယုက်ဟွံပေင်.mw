
အာယုက် မကဵုအခေါင် ('''age of consent''') ဂှ် ဒှ်အာယုက် ပူဂိုလ်မွဲ နကဵုသၞောဝ်ဥပဒေ မသၠးကဵုအခေါင် သွက်ဂွံ ဆက်ဆောံလိင်ရ။ မၞိဟ်အာယုက်ဇၞော်မွဲ ယဝ်ရ ဆက်ဆောံလိင် ကုညးမဍောတ်နူဇကု သၟဝ်အာယုက် မကဵုအခေါင်မ္ဂး ကုပူဂိုလ်အာယုက်ဇၞော်ဂှ် ဒးဒုင်စောဲဒုဟ် ဒဒှ်ရ ပရေင်ချဳဓရာင်လိင် ပူဂိုလ်ဂှ် ဒှ်ဆက်ဆောံလိင် ကောန်ၚာ် အဓမ္မ (child sexual abuse) ဟွံသေင်မ္ဂး ဒုဟ်ပလီုကောန်သမ္ဘာ (statutory rape) ရ။ ပူဂိုလ် သၟဝ် အာယုက် မကဵုအခေါင်ဂှ် ဒှ်ညးမဒးဒုင်၊ တုဲ ပူဂိုလ်ပွံင်လိင် ကုညးဂှ် ဒှ်မၞိဟ် မကလိလောန်ဒုဟ်ရ။ ဆဂး ယဝ်ရ သီုညးၜါ သၟဝ် အာယုက် မကဵုအခေါင်မ္ဂး ဒုဟ်ဟွံမဲရ။ တင်ရန်တၟအ် မခုတ်ပတန်လဝ် အာယုက် မကဵုအခေါင်ဂှ် သွက်ဂွံ စဵုဒၞာ ညးအဝဲဟွံစိုပ်တအ် ညံင်ဟွံဂွံဒးဒုင် သုင်စောဲ ပ္ဍဲအရာလိင်ကာမရ။

ဝေါဟာရ နကဵု ဘာသာအင်္ဂလိက် ''age of consent'' ဂှ် ဒှ်ဝေါဟာရ မဆက်စပ်ဒၟံင် ကုမအရေဝ်သၞောဝ်ဥပဒေရ။<ref name="waites">{{Cite book|last=Waites|first=Matthew|title=The Age of Consent: Young People, Sexuality and Citizenship|publisher=Palgrave Macmillan|year=2005|isbn=1-4039-2173-3|oclc=238887395}}</ref>  ဍုင်လ္ၚဵုဂှ် ဗီုကဵု ဍုင်ဒိန်မက်ဂှ် ညးချူလဝ် ဗွဲမကၠးဖ္ဍး နကဵုအရေဝ်ဘာသာဒိန်နေတ် (Seksuel lavalder) မဂွံအဓိပ္ပါယ် "အာယုက်သၟဝ် ဆက်ဆောံလိင်"။ မအရေဝ်မန် အာယုက် မကဵုအခေါင်ဂှ် ကၠာဲလဝ် နူကဵု ဘာသာအင်္ဂလိက် တိုက်က်ရ။ နကဵုသၞောဝ်ဥပဒေဂှ် စဵုဒၞာလဝ် ကုမၞိဟ် သၟဝ်အာယုက် မပိုင်ခြာလဝ်ဂှ် အခေါင် ဆက်ဆောံလိင် (ဝါ) အခေါင်ချဳဓရာင် နမဆေင်ကဵုလိင် ဟွံဂွံရ။ ဍုင်လ္ၚဵုဂှ်မ္ဂး အရာဝွံ ပံင်ဗစိုပ်လဝ် ကုအခေါင်အာယုက် မဒက်သ္ၚိကၟိန် အိန်ထံင်ဂွံရ။ အရာဝွံ ညံင်ဟွံဂွံ ဗၠေတ်စကဵု အာယုက်မဂွံဒှ် မဂွံစၟတ်သမ္တီ မၞိဟ်ဇၞော် (age of majority)၊ အာယုက် မကေတ်လျိုင် ရာဇာဝတ် (age of criminal responsibility)၊ အာယုက် စုတ်မာဲ (voting age)၊ အာယုက်အခေါင်သုင်အရက် (drinking age) ကေုာံ အာယုက်ဒဳကွဳ (driving age)တအ်ဂှ် ဒးစွံသတိရ။

အာယုက် မကဵုအခေါင် သၞောဝ်ဍုင်မွဲကုမွဲ တၞဟ်ခြာဗွဲမဂၠိုင်ရ။<ref name="waites">{{Cite book|last=Waites|first=Matthew|title=The Age of Consent: Young People, Sexuality and Citizenship|publisher=Palgrave Macmillan|year=2005|isbn=1-4039-2173-3|oclc=238887395}}</ref>  နကဵုသၞောဝ်ဍုင်ဗၟာမ္ဂး စတမ်နူ သၞာံ ၂၀၁၉ ဂှ် စၟတ်သမ္တီလဝ် အာယုက် မကဵုအခေါင်ဂှ် နွံ ၁၂ သၞာံ။ ယဝ်ရ ကလိလောန်ဒုဟ်မ္ဂး ညးကော်ကဵု ဒုဟ်ပလီုကောန်သမ္ဘာအာယုက်သၟတ် (သက်ငယ်မုဒိမ်း) တုဲ ဒုဟ်ထံင် နူအကြာ ၂၀ သၞာံ စဵုကဵု မွဲအာယုက်ရ။ ကိုပ်ကၠာ နူသၞာံ ၂၀၁၉ ဂှ်မ္ဂး အာယုက် မကဵုအခေါင် ဍုင်ဗၟာဂှ် ဒှ်လဝ် အာယုက် ၁၄ သၞာံရ။<ref>{{Cite web|url=https://www.ageofconsent.net/world/myanmar}}https://www.ageofconsent.net/world/myanmar</ref> <ref>{{Cite web|url=https://www.bbc.com/burmese/burma-47721942|title=သက်ငယ်မုဒိမ်းမှုကို ထောင်တသက်ထိချမယ့် ဥပဒေ|archiveurl=}}</ref> ဍုင်ဂၠးတိဗွဲမဂၠိုင်ဂှ် အာယုက် မကဵုအခေါင်ဂှ် နွံအကြာ ၁၄ သၞာံ ကဵု ၁၈ သၞာံ။ တုဲပၠန် သၞောဝ်ဍုင်မွဲကုမွဲလေဝ် ဟွံတုပ် ရေင်သကအ်ကီုရ။ ဗီုလဵု မချဳဓရာင်လိင် မပတံကဵု မပၠုပ်အင်္ဂဇာတ်၊ မဇွိတ်သပေါတ်တအ်ဂှ်လေဝ် ဒုဟ်ဒဏ် ဟွံတုပ်တုဲ ဍုင်လ္ၚဵုမ္ဂး အရာလ္ၚဵု ဟွံလုပ်လၟိဟ် မ္ၚးသၞောဝ်လေဝ် နွံကီုရ။  

== အာယုက် မကဵုအခေါင် နကဵုဒေသ ==
[[ဝှာင်:Age_of_Consent_-_Global.svg|alt=Map of the world's countries, with countries colored by age of consent|thumb|အာယုက် မကဵုအခေါင် သွက်လိင်တၞဟ်ခြာ (heterosexual sex) နကဵု ဍုင်နာနာ
{{Legend|#FEF592|12}}
{{Legend|#7FFFD4|13}}
{{Legend|#00CED1|14}}
{{Legend|#1E90FF|15}}
{{Legend|#0000CD|16}}
{{Legend|#808000|17}}
{{Legend|#32CD32|18}}
{{Legend|#006400|19}}
{{Legend|#EE82EE|20 (void at present)}}
{{Legend|#9400D3|21 (void at present)}}
{{Legend|#DAA520|varies by state/province/region/territory (void at present)}}
{{Legend|#FF1493|must be married}}
{{Legend|#808080|no law (void at present)}}
{{Legend|#D3D3D3|no data available / other}}]]
