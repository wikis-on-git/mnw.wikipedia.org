{{Infobox person
|name = တၠဂုဏ်အရိယ
|birth_date = {{Birth date and age|1988|04|24}}
|birth_place = [[ဟံၚ်ဂါမ်၊ ကွာန်]] ပွိုၚ်ဍုၚ်ရေဝ် သၠုၚ်ကျာ
|birth_name = မာံမင်းဇာနည်အောင်
|death_date = 
|death_place = 
|education = 
|alma_mater = 
|occupation = ခမဳ
|nationality = မန်
[[ဗုဒ္ဓဘာသာ]]
|known_for =
|other_name =
|party = 
|spouse = 
|children = 
|awards = 
*2014 (M.A) ဇၟန်လိက်သုတေသန Theory of Kamma in Theravāda Buddhism in relation to its misconception
*2020 (Ph.D) Saṅgha Reformation and Establishment of Kalyāṇī Sīmā as Reflected in Mon Sources ရောၚ်။

|parents = နာဲဝေန်ဂျဳ+မိဂျေန်လှ
}}

ဝိဇာတမၚ်္ဂလ
ဌာနက္တဵုဒှ်မၞိဟ် - တွဵုရးဍုၚ်မန်၊ ပွိုၚ်ဍုၚ်ရေဝ်၊ သၠုၚ်ကျာ၊ [[ဟံၚ်ဂါမ်၊ ကွာန်|ဟံၚ်ဂါမ်၊ ကွာန်]] အုံထၚ်တဵု (အရာပ် -၂)
ယၟုမိမ - နာဲဝေန်ဂျဳ၊ မိဂျေန်လှ
ယၟုမိမခုတ်ခဴလဝ် - မၚ်းဇာနည်အောၚ်
စၟတ်တ္ၚဲက္တဵုဒှ်မၞိဟ် - ၁၄၅၀ သၞာံ၊ ဂိတု ပသာ် (၉) မံက်၊ တ္ၚဲအဒိုတ် (၂၄/၀၄/၁၉၈၈)

မ္ၚဵုဒှ်ထပိုယ်ခမဳ
ဒှ်ထပိုယ် - ၁၃၅၉ သၞာံ၊ ဂိတုဖဝ်ရဂိုန်
ဌာန - ဘာဓမ္မစက်၊ ကွာန်ဟံၚ်ဂါမ်
အ္စာ - ကျာ်ဇၞော်အ္စာ ဘဒ္ဒန္တ ပညာ၊ ဘာဓမ္မစက် ကွာန်ဟံၚ်ဂါမ်
ဒကာပစ္စယ် - မိကဵုမၜါ

ဒှ်ခမဳ - ၁၃၇၁ သၞာံ၊ ဂိတုပသာ် (၈) မံက်
ဌာန - ဘာဓမ္မစက်၊ ကွာန်ဟံၚ်ဂါမ်
အ္စာဥပ္ပဇ္ဇျာဲ - ကျာ်ဇၞော်အ္စာတၠ ဘဒန္တ ဥတ္တမ၊ [[ဘာသီ]]၊ ကွာန်ဟံၚ်ဂါမ်
ဒကာပစ္စယ် - မိကဵုမၜါ

တရဴကတ်ပညာ

အလံတၠဂုဏ်အရိယဝွံ က္တဵုဒှ်မၞိဟ် ပ္ဍဲကွာန်ဟံၚ်ဂါမ်တုဲ ကာလက္လိဂွံအာယုက် (၅) သၞာံဂှ် မိမၜါ ပအပ်စွံဘာတန်အလဵုသီ (ဘာတန်လဒေါဝ်၊ ကွာန်ဟံၚ်ဂါမ်) သွက်ဂွံစကတ်လ္ၚတ်ပညာရ၊ နူသၞာံဂှ်တုဲ မွဲသၞာံမွဲတန် ဂွံအံၚ်ဇၞးကေတ် ဗွဲလၟေၚ်ၚ်သၞာံ စဵုကဵုအံၚ်ဇၞးအာ ပိတန်ရ၊ သၞာံ (၁၃၅၉) ကၞောတ်သၞာံဂှ် မိနော်ညး (မိနော်ဂလာ - မဂပ်ဝ်ကော်ခဴ) အခိၚ်ညးယဲက္ဍၚ် ကြပ်ညောန်ကဵုလမျီုပၠိုတ်ဂှ် ဟိုတ်နူအာတ်မိက်ကၠုၚ် မိမအလံၚ်တၠဂုဏ်အရိယဏံ ဒဒှ်ရ ကိုပ်ကၠာနူမတ်ညးဟွံပၠိုတ်ဏီဂှ် ညးမိက်ဂွံဆဵုညာတ်ကောန်စဴညး (ပိတၠ) ကယျိုၚ်သာသၞာဂှ်ရ မိမၜါ သ္ပဒကာတုဲ အလံၚ်တၠဂုဏ်အရိယ ဂွံအာစိုပ်ဒှ်ဘဝထပိုယ်မပြဲပြဲ မွဲဟာန်ကေုာံ ကောဇၞော်ညးၜါရ၊ အာစိုပ်ဒှ်ဘဝထပိုယ်တုဲ မိနော်လေဝ်မတ်ပၠိုတ်အာတုဲ စိုပ်အခိၚ်ဘာတန်ပံက် ၜိုန်ရ ကောၜါတၠ ရာံတိတ်ဘဝခရှ်ကီုလေဝ် အလံၚ်တၠဂုဏ်အရိယဏံ သှေ်မံၚ် ပ္ဍဲဘဝသာသနာရ၊ ပ္ဍဲအခိၚ်တမ်သၞာံ (၁၃၆၀) ဂှ် နိဿဲကဵုကျာ်ဇၞော်အ္စာပညာ ဘာဓမ္မစက် ကွာန်ဟံၚ်ဂါမ်တုဲ ကောန်ထပိုယ်မက္လိဂွံယၟုအရိယဂှ် စကတ်ဗ္တောန်ကၠုၚ်ပညာ နူနမောကခတုဲ ပွိုၚ်မွဲသၞာံ ဂွံလေပ်ကေတ်ဂစိုတ်စှ် ဂွံကတ်လ္ၚတ်ကေတ်ဂါထာလ္ၚောဝ်ကျာ် သၠပတ်ပရိုတ်ဇၞော် ပြကိုဟ်လောကသဒ္ဓိ ဇရေၚ်ကျာ်ဇၞော်အ္စာ ပညာ ဘာဓမ္မစက် ကွာန်ဟံၚ်ဂါမ်ရ။
သၞာံဂတ (၁၃၆၁)ဂှ် ကောန်ထပိုယ်အရိယ မွဲဟာန်ကေုာံ သာမဏဳ (၇) ဇကု ပ္ဍဲဘာဓမ္မစက်ဂမၠိုၚ်တံဂှ် ကျာ်ဇၞော်အ္စာပညာ စဖျေံဗ္တောန်ကၠုၚ်ကဵု သ္ဇိုၚ်ပရိယတ် စကတ်လ္ၚတ်ကၠုၚ် ပြကိုဟ်သဒ္ဒါကစ္စာဲ ပြကိုဟ်အဘိဓမ္မတ္ထသၚ်္ဂဟ ပြကိုဟ်ဒွေမာတိကာ ဂမၠိုၚ်ရ၊ ပ္ဍဲသၞာံ (၁၃၆၁) ဂှ်ဟေၚ် အခိၚ်ကာလလိုက်ဝှ်တုဲဂှ် ပၞောဝ်ကဵုသာမဏဳမစကတ်သ္ဇိုၚ်ပရိယတ် (၈) ဇကုဂမၠိုၚ် ရာံတိတ်အာ (၂) ဇကုတုဲ ကျာ်ဇၞော်အ္စာပညာလေဝ် ဂွိၚ်ဖေက် ကောန်ထပိုယ်သှေ်သၟေဟ်ဂမၠိုၚ်ရာံဗက်တိတ်အာအိုတ်တုဲ ပလံၚ်ဗစိုပ်ဏာ ကောန်ထပိုယ်အရိယ ဇရေၚ်တိုက်လိက်ပရိယတ္တိ ဘာသီရိမၚ်္ဂလ ဍုၚ်ရေဝ်ရ၊ သၞာံဂှ်ဂှ် အ္စာဖျေံလိက် ပ္ဍဲဘာတိုက်လိက်ဂှ် နွံပန်ဇကု မွဲဟာန်ကေုာံ ကျာ်ဇၞော်အ္စာ ဘဒန္တမောနေယျ (ဓမ္မကထိက)ရ၊ အ္စာလိက်ပိဇကုဂမၠိုၚ်ဂှ် (၁) တၠဂုဏ်အ္စာ မေဓာဝီ (လၟုဟ်နွံပိုန် ဘာသီရိမၚ်္ဂလ၊ ဍုၚ်ရေဝ်)၊ (၂) တၠဂုဏ်အ္စာ ယသ၊ ဇာတိကွာန်တာ ပွိုၚ်ဍုၚ်မုဟ်ဍုဟ် (လၟုဟ်ရာံတိတ်)၊ (၃) တၠဂုဏ်အ္စာ သီလ၊ ဇာတိ ကွာန်အၚ်ဒၚ်၊ ပွိုၚ်ဍုၚ်ရေဝ် (လၟုဟ်နွံပိုန် ဘာမဟာဝိဟာရ၊ ကွာန်အၚ်ဒၚ်) ဂမၠိုၚ်ရ၊ ကောန်ထပိုယ်အရိယလေဝ် သၞာံဂှ်ဟေၚ် လုပ်သွဟ်တန်မူလ ဂွံအံၚ်ဇၞးကေတ်ပ္ဍဲပေဲါသှ်လိက်အလဵုသီ မွဲဟာန်ကေုာံ ဂကောံနာနာတံအိုတ်ရ၊ သၞာံဂတ (၁၃၆၂) ဂှ် ဆက်သ္ပဒတဴအာ ဒၞာဲဂှ်ပၠန်တုဲ ဂွံအံၚ်ဇၞးကေတ်တန်ခုဒ္ဒက (တန်ဍောတ်) ပၠန်ရ၊ သၞာံဂတ (၁၃၆၃) ဂှ် တန်တဴဒၞာဲဌာန်ပရိယတ်ဏံတုဲဟေၚ် လုပ်သွဟ်တန်ဒေါဝ်ရ၊ ၜိုန်ရဂွံအံၚ်ဇၞးကေတ် ပ္ဍဲဌာနသွဟ်လိက်ဂကောံနာနာကီုလေဝ် ပ္ဍဲပေဲါသှ်လိက်အလဵုသီဂှ် မ္ဒးကျအာရ။

သၞာံဂတ (၁၃၆၄) ဂှ် ကောန်ထပိုယ်အရိယ အာတ်မိက်ဂရၚ်ပတီ ကျာ်ဇၞော်အ္စာမောနေယျ (ဓမ္မကထိက) သွက်ဂွံပြံၚ်အာတန်တဴ ပ္ဍဲဘာဗ္ဂေါပရိယတ္တိမန် ဍုၚ်မတ်မလီုရ၊ ကျာ်ဇၞော်အ္စာ ဟွံမိက်ကဵုပြံၚ်တိတ်ကီုလေဝ် ကောန်ထပိုယ်ပြံၚ်တိတ်အာတုဲ စိုပ်အာဘာ ဗ္ဂေါပရိယတ္တိမန် ဍုၚ်မတ်မလီု ဇရေၚ်ကျာ်ဇၞော်အ္စာ ဘဒန္တသီလာစာရ (အဂ္ဂမဟာပဏ္ဍိတ)တုဲ ဆက်ကတ်အာတန် ဒေါဝ်ရ၊ သၞာံဂှ် အ္စာလိက်မဘိုၚ်ဖျေံဗ္တောန်ဒၟံၚ်ကရောံကျာ်ဇၞော်အ္စာဂမၠိုၚ်ဂှ် (၁) တၠဂုဏ်အ္စာ သီရိ၊ ဇာတိတံၚ်ပြၚ် (လၟုဟ်နွံပိုန် ဘာဇၞော်ပရိယတ္တိ၊ ဍုၚ်မတ်မလီု)၊ (၂) တၠဂုဏ်အ္စာ သောဘိတ၊ ဇာတိ ဍုၚ်လၟိုၚ် (ကောန်ကၟိန်ကျာ်ဇၞော်အ္စာ သီလာစာရ) (လၟုဟ်တန်တဴ ဘာဗ္ဂေါပရိယတ္တိ ဍုၚ်မတ်မလီု)၊ တၠဂုဏ်အ္စာ သူရိယ၊ ဇာတိကွာန်ဘာ၊ ပွိုၚ်ဍုၚ်ရေဝ်၊ (၃) တၠဂုဏ်အ္စာ ဥတ္တမ၊ ဇာတိဍုၚ်ဗိက် ဂမၠိုၚ်ရ၊ ကောန်ထပိုယ်အရိယလေဝ် တန်တဴပ္ဍဲဌာန်ပရိယတ်ဏံ ပွိုၚ်ၜါသၞာံတုဲ သၞာံ (၁၃၆၄) ဂှ် အံၚ်ဇၞးကေတ်တန်ဒေါဝ်၊ သၞာံ (၁၃၆၅) ဂှ် အံၚ်ဇၞးကေတ်တန်ဇၞော်ရ။

သၞာံဂတ (၁၃၆၆)ဂှ် ပ္ဍဲဘာဗ္ဂေါပရိယတ္တိမန်ဂှ် ဟိုတ်နူကျာ်ဇၞော်အ္စာဟွံဖျေံဗ္တောန်တန်ဓမ္မာစရိယဏီတုဲ ကောန်ထပိုယ်အရိယ မွဲဟာန်ကေုာံ သ္ကံရဲထပိုယ်မွဲဇကု နူကွာန်ဟံၚ်ဂါမ် မၞုံယၟု ထပိုယ်ကဉ္ဇန (ဘာသီ၊ကွာန်ဟံၚ်ဂါမ်)ဂှ် နကဵုအရီုဗၚ်တၠဂုဏ်အိန္ဒ (ဘာအသောကာရာမ၊ ကွာန်ဟံၚ်ဂါမ်) ဂှ် ပြံၚ်အာစိုပ်ဌာန်ပရိယတ်မ္ဂး ဘာမဟာဝိဟာရ ကွာန်ကံဗိန် ဇရေၚ်ကျာ်ဇၞော်အ္စာဘဒန္တကေလာသရ၊ အ္စာဖျေံလိက်သွက်တန်ဓမ္မာစရိယဂှ် ဒှ်တၠဂုဏ်အ္စာဝိသာရဒ (ဝိနယပါဠိပါရဂူ)၊ ဇာတိကွာန်ကြေဝ်ဏာ (လၟုဟ်နွံပိုန် ဘာဓမ္မစက်၊ ကွာန်ကြေဝ်ဏာ)ရ၊ ၜိုန်ဂှ်လေဝ် သၞာံတန်ဓမ္မာစရိယကၠာအိုတ်ဏံဂှ် ထပိုယ်အရိယ ဟွံအံၚ်ဇၞးကေတ်ဏီရ။

သၞာံဂတ (၁၃၆၇)ဂှ် ဂွံမိၚ်ကေတ်ပရိုၚ် ဘာဗ္ဂေါပရိယတ္တိမန်လေဝ် ညးစဖျေံဗ္တောန်တန်ဓမ္မာစရိယဏောၚ်ဂးတုဲ ထပိုယ်အရိယ က္လေၚ်ပြံၚ်ကၠုၚ်တန်တံ ပ္ဍဲဘာဗ္ဂေါပရိယတ္တိမန် မွဲလှေ်ပၠန်ရ၊ သၞာံဂှ် အ္စာဖျေံလိက်ဂမၠိုၚ် သ္အာၚ်အာနူကျာ်ဇၞော်အ္စာသီလာစာရဂှ် (၁) တၠဂုဏ်အ္စာသူရိယ၊ ကွာန်ဘာ၊ (၂) တၠဂုဏ်အ္စာ ဇဝန၊ ကွာန်ကၟာဝက်၊ (၃) တၠဂုဏ်အ္စာဓမ္မိက၊ ကွာန်ကုန်မိပ်ဇြိပ်တံမဒှ်ရ၊ သၞာံ (၁၃၆၇) ဂှ် ထပိုယ်အရိယၜိုန်ဂွံအံၚ်ကတ် မွဲ/ၜါပြကိုဟ်အကြာဂကောံသွဟ်လိက်ဂမၠိုၚ်ကီုလေဝ် ပ္ဍဲပေဲါသှ်လိက်အလဵုသီဂှ် မွဲပြကိုဟ်မှ ဟွံစောဲ (ဟွံအံၚ်)ရ၊ သၞာံဂတ (၁၃၆၈) ဂှ် ဆက်တန်တဴကတ်လ္ၚတ်အာပၠန်တုဲ ပ္ဍဲဂကောံရာမညဓမ္မာစရိယကီု ပ္ဍဲပေဲါသှ်လိက်အလဵုသီကီု ဂွံအံၚ်ဇၞးကေတ် တန်ဓမ္မာစရိယ သီုပိပြကိုဟ်တုဲ ပ္ဍဲဂကောံကောန်ကွးကျာ်ဇၞော်အ္စာဘာဗ္ဂေါပရိယတ္တိဂမၠိုၚ်ဂှ် ဒှ်ကၠုၚ်ညးမအံၚ်ဇၞးကေတ်သီုပိပြကိုဟ် မွဲဒမြိပ်ဓဝ် (တန်တဴဒၟံၚ်ပ္ဍဲဘာဗ္ဂေါပရိယတ္တိတုဲ အံၚ်) ကိုပ်ကၠာအိုတ်မွဲဇကုရ။

တရဴကတ်ပညာဘာသန္တရ
တရဴကတ်ပညာဘာသန္တရ သွက်တၠဂုဏ်အ္စာအရိယဂှ် ဟီုဍာံဍာံတှ်ေ စနူသၞာံ (၁၃၆၆) ကၞောတ်သၞာံ အခိၚ်အလဵုသီသွဟ်လိက်တုဲ အကြာဂိတုစဲပသာ်တေံရ၊ သၞာံဂှ် လုပ်ပေဲါသှ်လိက်အလဵုသီ ပ္ဍဲဍုၚ်ဘာအၚ်တုဲ သီုဟွံစဴကွာန်မွဲသာ် သ္ကံရဲသဟဓရ်ပန်တၠ (တၠဂုဏ်သြဘာသ၊ ကွာန်ဟံၚ်ဂါမ်၊ တၠဂုဏ်ဝါရလၚ်္ကာ၊ ကွာန်ဝါကဝဲါ၊ ပွိုၚ်ဍုၚ်ဇြပ်ဗု၊ တၠဂုဏ်ဝါသဝ၊ ကွာန်က္လအ်၊ ပွိုၚ်ဍုၚ်ရေဝ်၊ တၠဂုဏ်အရိယ၊ ကွာန်ဟံၚ်ဂါမ်) မိၚ်ပရိုၚ်မ္ဂး ဘာဓာတုမာလာပရိယတ္တိ ညးတံစပံက်ကဵုတန်ဗ္တောန်သ္ဇိုၚ်ဘာသာအၚ်္ဂလိက် သွက်သၚ်ပရိယတ်တံဏောၚ်ဂးတုဲ သ္ကံရဲညးပန်တၠက္သေံကၟဝ်ဂွံညးသ္ကအ်တုဲ အာကတ်လ္ၚတ်ဘာသာအၚ်္ဂလိက် အလန်ကိုပ်ကၠာအိုတ်ရ၊ ၜိုန်ဂှ် လ္ၚတ်ဂွံ ပွိုၚ်မွဲဗ္ဂါပ်ဟေၚ် ဟိုတ်နူဟိုတ်နာနာသာ်တုဲ သ္ကံရဲညးပန်တၠကသေံဂွံညးသ္ကံ စ္ဍးတိတ်အာနူဘာဓာတုမာလာ စိုပ်အာကွာန်ဝၚ်သ္ပဝ်၊ ပွိုၚ်ဍုၚ်လှာဒကှ်၊ ဒေသဗၟံက်ဒဵုရ၊ ဂွံကၠုၚ်စိုပ်ကွာန်ဝၚ်သ္ပဝ်ဏံဂှ် ဟိုတ်နူသ္ကံရဲမွဲတၠကဵုပရိုၚ်မ္ဂး ပ္ဍဲကွာန်ဝၚ်သ္ပဝ်ဂှ် အ္စာဗ္တောန်အၚ်္ဂလိက် (အ္စာဘာတန်တန်သၠုၚ် ကွာန်ဝၚ်သ္ပဝ်တြေံ၊ သ္ပလဝ်ခမီ) နွံမွဲဇကုရောၚ် မဒှ်ရ၊ စိုပ်ကွာန်ဝၚ်သ္ပဝ်တုဲ တၠဂုဏ်အ္စာဂှ်ကီု ကျာ်ဇၞော်အ္စာဂ္ဇံဘာကီု ညးတံဒုၚ်တၠုၚ် ညးတံဗ္တောန်ကဵုနစေတနာပေၚ်ၚ်ရ၊ ၜိုန်ဂှ် လ္ၚတ်ဂွံဘာသာအၚ်္ဂလိက် ပွိုၚ်ပန်တ္ၚဲဟေၚ် ဟိုတ်နူဟိုတ်နာနာတုဲ သ္ကံရဲညးပန်တၠ က္လေၚ်စ္ဍးတိတ်အာနူဌာန်ဂှ်ပၠန်တုဲ တရဴပညာဘာသန္တရ တၠဂုဏ်အရိယလေဝ် သ္ကုတ်အာဆဏံကၠာရ။
အံၚ်ဇၞးကေတ်တန်ဓမ္မာစရိယတုဲ သၞာံဂတ (၁၃၆၉)ဂှ် ထပိုယ်အရိယ ဖျေံစိုတ်ပိုတ်တ်သွက်ဂွံကတ်လ္ၚတ်ဘာသာအၚ်္ဂလိက်တုဲ မွဲဟာန်ကေုာံ သၚ်ပန်ဇကု (တၠဂုဏ်အ္စာဥတ္တမ၊ ဍုၚ်ဗိက်၊ တၠဂုဏ်အ္စာ စန္ဒိမာ၊ ကွာန်သၞေဟ်ဍုဟ်၊ တၠဂုဏ်အ္စာသက္က၊ ကွာန်ကအ်သက်၊ တၠဂုဏ်အ္စာဥတ္တရ၊ ကွာန်ကအ်သက်) ဂှ် ပြာပ်အာစိုပ်တန်တဴ ပ္ဍဲဘာသုခကာရီ ဍုၚ်ဗ္ဂေါ ဇရေၚ်တမ်ဇိုၚ်ကျာ်ဇၞော်အ္စာဘဒန္တကောသလ္လ (B.A./M.A./အဂ္ဂမဟာပဏ္ဍိတ) သွက်သ္ဂောံကတ်လ္ၚတ်ဘာသာအၚ်္ဂလိက်ရ၊ အဃောတန်တံလုပ်ဒၟံၚ်ဝှ် ပ္ဍဲဘာသုခကာရီ ဍုၚ်ဗ္ဂေါဂှ်ဟေၚ် ပရေၚ်ကလိုက်ကမဵုဍုၚ် ပေဲါထ္ၜးဆန္ဒဒစဵုဒစးကဵုအလဵုသီ (ရွှေဝါရောၚ်တော်လှန်ရေး-၂၀၀၇) က္တဵုဒှ်ရ၊ စိုပ်အခိၚ်လိုက်ဝှ်ဂှ် က္လေၚ်စဴဌာန်ဇာတိဇကုတုဲ တရဴပညာဘာသန္တရလေဝ် သ္ကုတ်ပိုတ်အာမွဲဝါပၠန်ရ။
သၞာံဂတ (၁၃၇၀) အခိၚ်တမ်သၞာံဂှ် တၠဂုဏ်အရိယ တိုန်မံၚ်တန်တဴ ပ္ဍဲဘာပြာသာဒ် ဍုၚ်လ္ဂုၚ် ဇရေၚ်ကျာ်ဇၞော်အ္စာဘဒန္တနန္ဒောဘာသတုဲ ဆက်ကတ်လ္ၚတ်အာဘာသာအၚ်္ဂလိက် ပ္ဍဲအကြာတန်ဗ္တောန်အ္စာဗမာတံ မပ္တံကဵု အ္စာ ဆရာဒွေး၊ ဆရာဉီးအောၚ်ဟိန်းကျော် တံ ပွိုၚ်ၜါဝှ်ရ၊ သၞာံ (၁၃၇၂) အခိၚ်တမ်သၞာံဂှ် ဂွံအရီုဗၚ်နူကဵုတၠဂုဏ်နူကွာန်ပါၚ်ကၟာမွဲဇကု (လၟုဟ်ရာံတိတ်)တုဲ တၠဂုဏ်အရိယ အာစိုပ်ဘာကွာန်ကြုၚ်ၚဴ (ကရပ်ကွာန်ဝၚ်က၊ ကွာန်ဝိဇ္ဇာဓိုရ်၊ ဍုၚ်သေံ) ဇရေၚ်ကျာ်ဇၞော်အ္စာသီရိဟံသာရ၊ သၞာံဂှ် သၚ်ကတ်လ္ၚတ်ဘာသန္တရကီု သီုကဵုသတ်ကတ်ပရိယတ်သေံမ္ဂး နွံ (၂၃) ဇကုရ၊ ဌာန်ဒတန်ဂှ် က္ဍန်ဂြက်မံၚ်တုဲ မ္ဒးကြေပ်မံၚ်အာညးသ္ကံအိုတ်ရ၊ တၠဂုဏ်အရိယ နူတမ်မူလ ၜိုန်ရရန်လဝ်သွက်ဂွံလ္ၚတ်လိက်အၚ်္ဂလိက်သက်က်ဟေၚ်ကီုလေဝ် ကာလအာစိုပ်ဘာကွာန်ကြုၚ်ၚဴဂှ် လိက်ပရိယတ်သေံကီု သီုဘာသာအၚ်္ဂလိက်ဂှ် ကျာ်ဇၞော်အ္စာဖျေံဗ္တောန်ကဵုတုဲ ဂွံကတ်လ္ၚတ်ကၠုၚ်ကီုရ၊ သွက်ပရိယတ်သေံဂှ် သၞာံဂှ် လုပ်သွဟ်တန်မူလတုဲ ဂွံအံၚ်ဇၞးကေတ်လဝ်ကီုရ၊ အခိၚ်လိုက်ဝှ် တၠဂုဏ်အရိယ က္လေၚ်စဴဌာန်ဇာတိတုဲ ဇူတဴမွဲခဏပၠန်ရ။
သၞာံဂတ (၁၃၇၃) အခိၚ်တမ်သၞာံဂှ် ဂွံအရီုဗၚ်နူတၠဂုဏ်သြဘာသ၊ ကွာန်ဟံၚ်ဂါမ်တုဲ အာစိုပ်ဌာန်ကောန်ဒှ်ဒဒိုက်ကောန်ဂး (Nupo Refugee Camp) နွံအကြာပယျဵုသေံကဵုဗမာတုဲ ဂွံကတ်လ္ၚတ်ကေတ်ဘာသာအၚ်္ဂလိက်ဇပ်ပ်ဍပ်ပ် ဗွဲမဇိပ်ဂၠိပ် ပ္ဍဲဇရေၚ်အ္စာ Mr. George (ကရေၚ်)၊ အ္စာ မျေတ်တာန် (ဇာတိကွာန်သၞေဟ်ဗ္ဒဝ်)တံ ပွိုၚ်ထပှ်ဂိတုရ။
သၞာံဂတ (၁၃၇၄) ဂှ် အာတန်တဴ ပ္ဍဲဘာပညာဒိပ္ပ (ဘာပ္ၚ)၊ ဍုၚ်လ္ဂုၚ်၊ ဇရေၚ်ကျာ်ဇၞော်အ္စာဝါရ (ဇာတိကွာန်ပ္ၚ)တုဲ သၞာံဂှ်ဟေၚ် လုပ်သွဟ်ပေဲါသှ်လိက် သွက်အထံက်အပၚ်တရဴကတ်ပညာ ဍုၚ်သီရိလၚ်္ကာ နူကဵုဂကောံထံက်ပၚ်သၚ်ကတ်လ္ၚတ်ပညာဘာသန္တရ ဍုၚ်လ္ဂုၚ်တုဲ ဂွံအံၚ်ဇၞးကေတ်ရ။

တရဴကတ်ပညာ ဍုၚ်သီရိလၚ်္ကာ
ဂွံအံၚ်ဇၞးကေတ်လာပ်ကတ်ပညာ ပ္ဍဲဂကောံထံက်ပၚ်သၚ်ကတ်လ္ၚတ်ပညာဘာသန္တရ ဍုၚ်လ္ဂုၚ်တုဲ သၞာံဂှ်ဟေၚ် (ခရေတ် ၂၀၁၃၊ဂိတုဂျနဝါရီ၊တ္ၚဲ ၂၄) ဂှ် နကဵုအထံက်အပၚ် ကျာ်ဇၞော်အ္စ[[ာဘာဓမ္မစက်]] [[ဟံၚ်ဂါမ်၊ ကွာန်]] မွဲဟာန်ကေုာံ ဒါယကာဘာ ကောန်ကွာန်ဟံၚ်ဂါမ်ဂမၠိုၚ်ကီု နကဵုအထံက်အပၚ် ဂကောံထံက်ပၚ်သၚ်ကတ်လ္ၚတ်ပညာဘာသန္တရ ဍုၚ်လ္ဂုၚ်ကီု နကဵုအထံက်အပၚ် အ္စာ မွဲဟာန်ကေုာံသ္ကံရဲသဟဓရ်ဂမၠိုၚ်တုဲ ဂွံကၠုၚ်စိုပ် ဍုၚ်သီရိလၚ်္ကာရ။ စိုပ်ကၠုၚ်ဍုၚ်သီရိလၚ်္ကာဏံတုဲ နကဵုအရီုဗၚ် ဥက္ကဌဂကောံသၚ်မန်ကတ်ပညာသီရိလၚ်္ကာ တၠဂုဏ်အ္စာကေလာသ ကွာန်သၞေဟ်ကိုၚ်ကီု၊ တၠဂုဏ်အ္စာသူရိယကုမ္မာ ကွာန်ဟံၚ်ဂါမ်ကီု သီုကဵုအရီုဗၚ်ဂကောံသၚ်မန်ကတ်ပညာဍုၚ်သီရိလၚ်္ကာ (သၞာံဂှ်- ၄၃ ဇကု)ကီု တၠဂုဏ်အရိယလေဝ်ဂွံတန်တဴ ပ္ဍဲဘာမကုဋာရာမ ဍုၚ်ကောလမ္ဗတုဲ ဂွံကတ်လ္ၚတ်အာတန်မဟာဝိဇ္ဇာ (M.A.) ပ္ဍဲဘာ [[Postgraduate Institute of Pali and Buddhist Studies, University]] of [[Kelaniya]] ရ၊ သၞာံဂှ်ဟေၚ် နကဵုဇၟန်လိက်သုတေသနမ္ဂး Theory of Kamma in Theravāda Buddhism in relation to its misconception ဂှ် ဂွံအံၚ်ဇၞးကေတ်တန်မဟာဝိဇ္ဇာရ၊ သၞာံဂတ (၂၀၁၄) ဂှ် ရန်ကဵုသ္ဂောကတ်လ္ၚတ်နဲပညာသုတေသနတုဲ ပြံၚ်အာစိုပ်ဘာတက္ကသိုလ် University of Peradeniy, ဗ္ဒဲါဍုၚ် [[Kandy]] တေံတုဲ ဆက်တိုန် တန် Master of Philosophy ရ၊ သၞာံဂတ (၂၀၁၅) ဂှ် က္လေၚ်ပြံၚ်ကၠုၚ် ဘာ Postgraduate Institute of Pali and Buddhist Studies, University of [[Kelaniya]], Colombo ဏံတုဲ စက္လောန်သုတေသန သွက်တန် Master of Philosophy ရ၊ ဟိုတ်နူပရေၚ်အခက်အခုဲနာနာသာ်တုဲ စိုပ်သၞာံ (၂၀၁၆၊ ဂိတုဖေဖဝ်ဝါရီ၊၁၆)မှ ဂွံလုပ်စရၚ်ကွးဘာ (registered) ပ္ဍဲ PGIPBS နဒဒှ်ကွးဘာ Master of Philosophy မွဲတၠရ၊ သၞာံ (၂၀၁၇၊ ဂိတုဖေဖဝ်ဝါရီ) ဂှ် ဂွံအခေါၚ်သၠုၚ်ပတန်ကဆံၚ် (upgraded) ကွးဘာတန်ပါရဂူ (Ph.D)တုဲ သၞာံ (၂၀၁၉၊ ဂိတုဂျူလာၚ်) ဂှ် ကၠောန်လိက်သုတေသန ပြကိုဟ်တုဲ ပတိုန်ထ္ၜးကုဘာတက္ကသိုလ်ရ၊ စိုပ်သၞာံ (၂၀၂၀၊ ဂိတုဂျူလာၚ်) မှ ဘာတက္ကသိုလ်တေံ စၟဳစၟတ်လိက်ပြကိုဟ်သုတေသနတုဲဒှ်တုဲ က္လိဂွံတဆိပ်ကြာဓမ္မပါရဂူ (Ph.D) နကဵုလိက်ဇၟန်သုတေသနမ္ဂး Saṅgha Reformation and Establishment of Kalyāṇī Sīmā as Reflected in Mon Sources ရောၚ်။

ရေၚ်တၠုၚ်ဖိုလ်
သၞာံ ၁၃၆၄၊ ၁၃၆၅ ဂှ် ကေတ်တာလျိုၚ်ဗ္တောန်လိက်မန်ဥတုက္ညၚ် ပ္ဍဲကွာန်ဟံၚ်ဂါမ် ပွိုၚ်ၜါသၞာံ
သၞာံ ၁၃၆၆ ဂှ် ဗ္တောန်လိက်ဥတုက္ညၚ် ပ္ဍဲဘာတိုက်ကွာန်ဝါခရူ ပွိုၚ်မွဲသၞာံ
သၞာံ ၁၃၆၇ ဂှ် စပံက်ကဵု လိက်ဥတုက္ညၚ် ပ္ဍဲကွာန်ဌာန်ဇၞူ၊ ဘာတြေံ၊ ပွိုၚ်ဍုၚ်ဍာ်ဗု
သၞာံ ၁၃၆၈ ဂှ် ဗ္တောန်လိက်ဥတုက္ညၚ် ပ္ဍဲကွာန်အံၚ်ဇၞး <br>

သၞာံ ၁၃၆၄၊ ၁၃၆၅ ဂှ် ကေတ်တာလျိုၚ်ဗ္တောန်လိက်မန်ဥတုက္ညၚ် ပ္ဍဲကွာန်ဟံၚ်ဂါမ်(ပွိုၚ်ဍုၚ်ဍာ်ဗု) ပွိုၚ်မွဲသၞာံ
သၞာံ ၁၃၇၃ ကေုာံ ၁၃၇၉ ဂှ် ပံက်ဗ္တောန်တန်ဗ္တောန်သ္ဇိုၚ်ဘာသာအၚ်္ဂလိက် သွက်ကွးဘာတန်ဂမၠိုၚ် ပ္ဍဲဘာဓမ္မစက် ကွာန်ဟံၚ်ဂါမ် ပွိုၚ်ၜါသၞာံ
စိုပ်ကၠုၚ်သီရိလၚ်္ကာတုဲ ပ္ဍဲဂကောံသၚ်မန်ကတ်ပညာသီရိလၚ်္ကာဂှ် နဒဒှ်ဥက္ကဌဂကောံ ပွိုၚ်မွဲသၞာံ၊ နဒဒှ် သ္ကိုပ်ကေၚ်ကာ (၁) ပွိုၚ် (၂) သၞာံ၊ နဒဒှ် ညးဂိုၚ်သြန်(၂) ပွိုၚ်မွဲသၞာံ ကေၚ်ကၠောန်ကၠုၚ်လဝ်နွံရ၊
အခိၚ်တန်တဴဒၟံၚ် ပ္ဍဲဍုၚ်သီရိလၚ်္ကာ အကြာကတ်ဒၟံၚ်ပညာဇကုဂှ် သွက်သၚ်မန်လ္ၚဵုဂမၠိုၚ် ကေၚ်ဖျေံဗ္တောန်လဝ် သဒ္ဒါအၚ်္ဂလိက် နဲကဲကၠာဲဘာသာအၚ်္ဂလိက် နဲကဲချူလိက်အၚ်္ဂလိက် နဲကဲသ္ပ[[သုတေသန]] တံ ပွိုၚ်မသုန်သၞာံရ၊ သွက်သၚ်မန်ကတ်ပညာတံဂွံဒှ်အထံက်အပၚ်ဂှ်လေဝ် လိက်သဒ္ဒါအၚ်္ဂလိက် မၞုံယၟု A Handbook of English Grammar နိဿဲကေတ်ကဵုလိက်သဒ္ဒါအၚ်္ဂလိက်တၞဟ်ဟ်တုဲ ခၞံဗဒှ်လဝ်နွံရ၊
လိက်ပရေၚ်နကဵုဘာသာမန်ဂမၠိုၚ် မပတံကဵု -
၁။ အတ္တဟိတ ကဵု ပရဟိတ (မဂ္ဂဇြေန် လျးကျာ်သြဳ)
၂။ ကောန်ၚာ် (အနာဂတ်မန်)
၃။ ၚိတ်မံၚ်ပိုယ် နကဵုဝေါဟာ “[[မြန်မာ]]” (website: [http://www.monstudentslk.com])
၄။ ဝေါဟာမ္ဂး သမဏ ဗြဟ္မဏ
၅။ ဝေါဟာမ္ဂး သၚ်္ခါရ
၆။ ပ္ဍဲကဏ္ဍပရေၚ်ဇၞော်မောဝ်ဂကူဂှ် တးပဲါကၠေံကဏ္ဍခမီသၚ်မန်တံ ထေက်ယျဟာ
မပတံသာ်ဏံတံဂှ် ကေၚ်ချူကၠုၚ်လဝ်နွံရ။ သၞာံခရေတ် (၂၀၁၉) အကြာကြာ မကတ်လ္ၚတ်ကၠောန်ပတုဲဒၟံၚ်တန်ဓမ္မပါရဂူဂှ်ဟေၚ် နူကဵုဘာ Postgraduate Institute of Pali and [[Buddhist]] Studies, [[University of Kelaniya, Sri Lanka]] တေံ ခန်ကၞက်ပတိုန်နဒဒှ်အ္စာကထိက သွက်တန် Diploma M.A. တုဲ မ္ဒးယိုက်ဂၠေၚ်ဖျေံဗ္တောန်တဴပွိုၚ်မွဲသၞာံပညာကီုရ၊ သၞာံခရေတ် (၂၀၁၉)ဂှ်ပၠန် ပ္ဍဲတက္ကသိုလ် [[ရာမညရဋ္ဌဗုဒ္ဓတက္ကသိုလ်]] ဍုၚ်မတ်မလီုဂှ် ကၠောန်သ္ပပေဲါဗှ်လိက်စံၚ်သုတေသန ကရောံပေဲါထပက်စၟတ်တဲပရေၚ်ကၠိုဟ်ခၠၚ် အကြာတက္ကသိုလ် IBSC ကဵု RBU ဂှ် နကဵုက္ဍိုပ်လိက်သုတေသနမ္ဂး A Critical Investigation into Possible Reasons for Saṅgha Reformation beyon the Context of Kalyāṇī Inscriptions: A Look into Pegu’s relationship with foreign countries in the 15th century နဒဒှ်ညးမဗှ်လိက်စံက်မွဲ ကေၚ်ပါလုပ်လဝ်ကီုရ။
