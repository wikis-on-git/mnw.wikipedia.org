[[ဝှာင်:ရုပ်.png|thumb]]


===ကျာ်ဇၞော်အ္စာတၠဘဒ္ဒန္တဇဋိလဝွံ=== ပ္ဍဲသက္ကရာဇ် ၁၃၀၇ ဂိတုဝှ် ၃ မံက်တ္ၚဲအၚာ က္တဵုဒှ်မၞိဟ် နူနာဲလိုအ်မိအိ ကွာန်ကအ်ဇၞော်ရ ပၞောဝ်ကဵုကောန် ၇ ဒှ်ကောန်ဇၞော်အိုတ်တုဲ ဟိုတ်နူဆာန်ကောန်လောန်အာခုတ်တၚ်ကဵုယၟု မာံဆာန်လောန်ရ။
နူညးဍောတ်သွတ် ကတ်ဗ္တောန်ကၠုၚ်ပညာ ဘာသာမန် အခါအယုက်စိုပ် ၁၃ သၞာံဂှ်ဒှ်သာမဏဳတုဲ ဗ္ဒဗ္ဒာဲဒၟံၚ်ကဵုကျာ်ဇၞော်အ္စာ ဝိမလမဟာထေရ် ကတ်လ္ၚတ်ကၠုၚ် သ္ဇိုၚ်ပရိယတ်စုၚ်ပၠန်ရ ပ္ဍဲသက္ကရာဇ် ၁၃၂၇ သၞာံဂိတုပသာ် ၈ မံက်တ္ၚဲစန်ဂှ် သ္ပခမဳပ္ဍဲအ္စာဥပဇ္ၛာဲ ဇရေၚ်ကျာ်ဇၞော်အ္စာဝိသုဒ္ဓ
ကွာန်ကအ်ဗိန်ဘာတၟိဂှ် မိကဵုမၜါ ဒုၚ်ဒကာပစ္စယ်ပန်တုဲ ဒှ်အာခမဳ ပ္ဍဲဝိသုံဂါမသိမ် ဘာကအ်သိုက်ရ။
ကျာ်ဇၞော်အ္စာဝွံ ဂၠာဲကတ်ကၠုၚ်ပညာဇရေၚ်အ္စာကျာ်ဇၞော်အိန္ဒသာရ အရိယဝံသ ဘာဂြိုပ်ကွာန်ကံလှာ ဇရေၚ်ကျာ်ဇၞော်တိက္ခ ဘာဓမ္မာနုဂ္ဂဟဍုၚ်ပံၚ် ဇရေၚ်ကျာ်ဇၞော် သုန္ဓရ ဘာဟရိုဟ်ကွာန်ကၠံသတ် ဇရေၚ်ကျာ်ဇၞော်ဝါယမ ဘာသဒ္ဓမ္မဓဇ ကွာန်မုဟ်ဒဵု ဂၠာဲကၠုၚ်နဲကဲစုၚ်ဒဵုကဵုစိုပ်အာဍုၚ်လ္ဂုၚ် ဇရေၚ်ကျာ်ဇၞော်တိဿ သီုကဵုကျာ်ဇၞော်သြဘာသ ဟွံပြေစိုတ်တုဲ ပြာပ်အာဇရေၚ်အ္စာကျာ်ဇၞော်ဝိမလဗုဒ္ဓိ ဘာ(မြစေတီရဲကျောၚ်း)ဍုၚ်မတ်မလီုတုဲ ဆက်ပြာပ်အာဇရေၚ်ကျာ်ဇၞော်ညာဏိကဘာပဇ္ဇောတာရီုဍုၚ်မံၚ်မလပၠန်ရ။
ပ္ဍဲသၞာံ(၁၃၃၆)ဂ်ှမိက်ဂွံဆာပ်ပရေခၠေဝ်ရော်ဂုဏ်အ္စာတုဲ ဖျေံလိက်ပွိုၚ်(၃)သၞာံ ပ္ဍဲကွာန်ကံလှာဘာဂြိုပ်ရ။ ပ္ဍဲသၞာံ(၁၃၃၉)ဂ်ှကျာ်ဇၞော်အ္စာဘဒ္ဒန္တသသာန ဓမ္မသဘာကျာ်က္ညနိမန်ဏာကဵုဖျေံလိက်တုဲ ကျာ်ဇၞော်အ္စာဇဋိလဖျေံကၠုၚ်လိက်ပ္ဍဲကွာန်ဓမ္မသဘာကျာ်ပွိုၚ်(၁၀)သၞာံပၠန်ရ။ ပ္ဍဲသၞာံ(၁၃၃၉)ကျာ်ဇၞော်အ္စာကၠုၚ်ပတန်သာသနာပ္ဍဲဇရေၚ်ကွာန်ကံဇြဲ နွံပိုန်ဂဇအ်ဘာရ။ ကျာ်ဇၞော်ဇဋိလ ဟိုတ်ညးဂွိၚ်ကဵုဂကူ လိက်ပတ် ကေုာံ ဂွိၚ်ကဵုဒကာတအ်တုဲ ပတိတ်ကၠုၚ်ဒြဟတ် ပံက်ကၠုၚ်သီုပရိယတ္တိရ။
ကျာ်ဇၞော်ဝွံစိုတ်ဓါတ်စေတနာသဒ္ဓါလ္တူသာသနာ ဗုအးကေဝ်ဇြုၚ်လ္တူကွးကီုလ္တူဒါယကာကီု သွက်ပ္တောံၜတ်ဟွံမွဲရ ကျာ်ဇၞော်အ္စာအာဂတပၠတရဴတုဲ ဒါယကာတံဗက်လက္ကရဴသိုၚ်ကၠုၚ်လဝ်ဘုတ်ဘာ ကျာ်စေတဳ ဇြပ်သာလာ ဗွဲမစုၚ်လေၚ်ရ ကျာ်ဇၞော်အ္စာဝွံပတန်မံၚ်သာသနာဇရေၚ်ရာမညနိကာယ ကံဇြဲပရိယတ္တိဘာဗၟံက်ဒဵုကဵုလၟုဟ်ဝွံဏီရ။
(နိဿဲ)
