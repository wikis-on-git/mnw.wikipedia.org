'''အစဳအဇန် လျးဂကူမန် (ဝါ) ရေဒဳယော အေပ်အဳဘဳသဳ ဘာသာမန်''' ({{Enlang|The Light of The Mon People or FEBC Mon }}) ဝွံ ဒှ်အစဳအဇန် မဗလးရမ္သာင်မန် ပ္ဍဲလပှ်ကျာ ရေဒဳယော နကဵုဘာသာမန် သွက်ဂွံဟီုတွဟ် တဝှ်ဍောင်ဓရ်ဓမ္မခရေတ်ယာန် နူကဵု ဍုင်ဇၞော်မနဳလာ၊ ရးနိဂီုဖလိပေန် မစကၠောန်ကၠုင် နူကဵု သၞာံ ၁၉၉၅ တေအ်ရ။ နကဵုအစဳအဇန် လျးဂကူမန်ဝွံ ပါဲနူ ကမၠောန်မဗလးရမ္သာင် ဇၟာပ်ပ်တ္ၚဲ ပွိုင် ၃၀ မိနေတ်တုဲ ကမၠောန်ပတိတ်တြး လိက်ကၞပ် ကဝးဒွက် ရုပ်ဒမျိုင် မဆေင်ကဵု သာသနာခရေတ်ယာန်ဂှ်လေဝ် ကၠောန်ဒၟံင်ကီုတုဲ အစဳအဇန်လျးဂကူမန်ဝွံ ဒှ်ဒတန်အဓိက ဒၞာဲမမင်မဲ ဇၞော်မောဝ်ဒၟံင် လိက်ပတ်သာသနာခရေတ် ဘာသာမန်မွဲရ။ ညးမပတန်လဝ် ကိုပ်ကၠာအိုတ်ဂှ် ဒှ်အစာတၠ နာဲထောန်သိင် ဇာတိကွာန်ကၟာဝက် မဒှ်ကောန်ဍုင် ရးနိဂီုပံင်ကောံအမေရိကာန်ရ။
