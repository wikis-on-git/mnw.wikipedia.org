ပွမချူဇန် ပရူပရာမွဲဂၠိဂၠိ နကဵုအရေဝ်ပလးဂှ် လိက်ဇၟန်မ္ဂးယၟုရ။

== တၟေၚ်ပကာရလိက်ဇၟန် ==

# လိက်ဇၟန်ထ္ၜးလၟေၚ်ဒဒှ်
# လိက်ဇၟန်ထ္ၜးရုပ်ရဴ
# လိက်ဇၟန်ပွမပံက်သောၚ်ကလး
# လိက်ဇၟန်ပတိုန်ထ္ၜးတၚ်ဗ္စာရဏာ
# လိက်ဇၟန်ပွမချပ်ကူ

ပၞောဝ်မသုန်နဲဂှ် ပ္ဍဲလိက်ဇၟန်မွဲမွဲပိုဒ် ပိုၚ်ခြာလဝ် သ္ဒးချူနကဵုမွဲမွဲနဲဓဝ်ဟွံသေၚ်။ ညံၚ်ရဴလိက်ဇၟန်ဂွံကလိတ်ကလောတ် ပ္ဍဲလိက်ဇၟန်မွဲပိုဒ် သီုမသုန်နဲ ဗွဲမဗဗွဲ ချူဇန်ဏာမာန်ရ။

ကာလချူလိက်ဇၟန်မ္ဂး ပရူပရာဇကုမချူဂှ် ဒးညဳသၟဟ်ကဵုက္ဍိုပ်လိက် ဇကုမဂပ်ဝ်ရုဲစှ်လဝ်ဂှ်ရ။ ညးမဗှ်လိက်တံ ညံၚ်ဂွံဗှ်စမိပ် ညံၚ်ဂွံလုပ်စိုတ် သ္ပဂရုတုဲ သ္ဒးချူရ။ ရုဲစှ်ကေတ်ဝေါဟာ မအရေဝ်ကျေဝ်ကျေဝ်တုဲ၊ သီုဟွံမွဲကဵု အဓိပ္ပါယ် ချူဇန်လဝ်နကဵုကာရန် ဗီုဆန္ဒလၚ်္ကာကဗျတံဂှ် ဟဂပ်ဝ်။ နကဵု ဗဟုသုတဇကု မကေၚ်ဆိုက်ဗ္ဒက်နိဿဲ ပ္ကောံပ္ကေဝ်လဝ်တံဂှ်ဟေၚ် တၞဟ်နဂွံစိန်ဝုန်ဒၟံၚ် ပ္ဍဲဂၠံစိုတ်ညးမဗှ်လိက်တံ ထေက်ကဵုသ္ဒးချူဗွဲမကလိတ်ကလောတ်ရ။

အရာမချူလိက်ဇၟန်ဂှ် ဆအယာံမာတ်နဲကဲဟေၚ် စၞောန်ထ္ၜးကဵုသၟဟ်ရထရ။ လိက်ပတိုန်ပါၚ်တိုက်ဟွံသေၚ်။ ဗှ်လိက်ဇၟန်တံဂှ်တံဂှ်တုဲ ပတိုန်လဝ်ပါၚ်တိုက်ဂှ် ဟဂပ်ဝ်ရ။ နိဿဲကေတ်နဲကဲ နူလိက်ဇၟန်တံဂှ်တံဂှ်တုဲ၊ နကဵုဂမြၚ်ဉာဏ်ဇကု သ္ဒးချူတဴနကဵုအာဘောဂဇကုရ။ တၞဟ်နဂွံစဳကၠး ဆိုက်ဗ္ဒက်စိစောန် ပ္ဍဲအရာချူလိက်ဇၟန်ဂှ် တန်တဴဒၟံၚ်ကဵု ပွပ္ကတ်ပ္ကေၚ် ပွမလ္ၚတ်၊ ပွမပတိတ်ဇြဟတ်ဟေၚ်ရ။ 

စပ်ကဵုပွမပတိတ်ဇြဟတ်တုဲ

# ပွမလ္ၚတ်လဝ်နဲကဲ
# ပွမပ္ကောံတၚ်ဏှ်
# ချူဝါကျ သ္ဒးစှ်ေသၞောတ်သဒ္ဒါ

သ္ဒးဍိုက်ပေၚ်ရ။ 

==နိဿဲ==
[[Category:!Main category]]
{{DEFAULTSORT:လိက်ဇၟန်}}
