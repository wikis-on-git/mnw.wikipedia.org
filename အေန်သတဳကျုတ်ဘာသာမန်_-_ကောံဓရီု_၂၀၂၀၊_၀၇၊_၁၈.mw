ကောံဓရီု သွက်ဂွံဒက်ပတန် အေန်သတဳကျုတ် ဘာသာမန် တ္ၚဲသ္ၚိသဝ် ဂျူလာင် ၁၈၊ ၂၀၂၀ အခိင် ၁၉း၀၀ - ၂၀း၀၀ (အခိင်လ္ဂုင်) နကဵု Zoom (ဝဳဒဳယဝ် ကောန်ဖရေန်)။

==လိက်ဘိက်==

'''လိက်ဘိက်ပၟိင် သွက်ဂွံ ချပ်ဂၞန် ကိစ္စ ဂကောံ ကေုာံ သွက်ဂွံ လးပရေင်ကမၠောန် အေန်သတဳကျုတ် ဘာသာမန်'''<br>

ယွံ ညးစိုတ်မလုပ်စ ပ္ဍဲကဵု အရေဝ်ဝေါဟာရမန်တအ် ညးဂမၠိုင်အဴ<br>
ပ္ဍဲကဵု ဂိတု ဂျူလာင် ၄၊ ၂၀၂၀ ဂှ် ပိုယ်တအ် ကောံဓရီုတုဲ ဗီုပြင်မဂွံဒက်ပတန် အေန်သတဳကျုတ်ဝွံ ပိုယ်တအ် ဖျေဟ်လဝ် ၜိုတ်ထေက်ကြိုက်တုဲ သွက်ဂွံ ကၠောန်ကမၠောန်ဂွံတုဲ သီုရုဲစှ်လဝ် ဒါရာ်တာမွဲတၠကီုရ။ သွက်ဂွံ ရုဲစှ်အာ ညးတာလျိုင် ဂကောံစၟိန်ပြမာန် ကေုာံ လးပရေင်ကမၠောန်အေန်သတဳကျုတ်ပိုယ်တုဲ ပိုယ်တအ် ကော်ဘိက် ကောံဓရီု နကဵု ဝဳဒဳယောကန်ဖရေန် အတိုင်အစဳအဇန် ဗွဲသၟဝ်ဝွံရ။

==='''က္ဍိုပ်လိက် ကောံဓရီု'''===
# ပဒတန် လိက်စၟတ်သမ္တီ ကောံဓရီု မတုဲကၠုင်။
# ကလေင်သ္ၚေဝ်ဂၠေပ် သၞောဝ်လဒက်ပတန် အေန်သတဳကျုတ် ဘာသာမန်
# ရုဲစှ် ညးတာလျိုင်
# လးပရေင်ကမၠောန်ဂမၠိုင်။

==='''စၟတ်တ္ၚဲ ကေုာံ အခိင်'''===

၁၈ ဂျူလာင်၊ ၂၀၂၀ အခိင် (ဍုင်သေံ - ၁၉း၃၀၊ ဍုင်မန် - ၁၉း၀၀၊ ယူရောပ် (ဒိန်မက်) - ၁၄း၃၀၊ အမေရိကာန် (အေန်ဒဳယာန်နာ) - ၀၈း၃၀) လလအ် ကောံဓရီု ပွိုင် ၁၂၀ မိနေတ်။ ဒၞာဲ (Video Conference, Zoom) Meeing ID & Links တ္ၚဲကြပ်တေအ် ပလံင်ကဵုရောင်။<br>

===ဒတောဲ=== 
[[သၞောဝ်လဒက်ပတန် အေန်သတဳကျုတ် ဘာသာမန်|မူအပြောမ် သၞောဝ်အေန်သတဳကျုတ် ဘာသာမန်]]
[[အေန်သတဳကျုတ်ဘာသာမန် - ကောံဓရီု ၄ ဂျူလာင် ၂၀၂၀|စၟတ်သမ္တီ ကောံဓရီု အလန်လက်ကရဴအိုတ် (၀၄၊ ၀၇၊ ၂၀၂၀)]]

'''ညးမကော်ဘိက်'''<br>
နာဲဗဳထဝ် မန်ဇြာ<br>
ဒါရာ်တာ အေန်သတဳကျုတ်ဘာသာမန်

==ကောံဓရီု== 

ညးမတိုန်စိုပ် သီုဖအိုတ် နွံအကြာ ၁၅-၁၆ တၠ 
# တၠဂုန်အစာကေလာသ (တၠဂုန်သေံ) အစာလိက် တိုက်လိက်မန် ဘာကၠအ်ပၞဟ် ဍုင်မုဟ်ဍုင်)
# နာဲဗညာအံင် (အစာပရိုင်၊ သၟာဂဳတ ကေုာံ ညးချဳဓရာင် သွက်အခေါင်ဂကူမန်)
# တၠဂုန်အဇ္ဇ (တရဴအအာ)
# တၠဂုန်ဇဝန (ခဠာတ်)
# နာဲအံင်ရတ်မန် (ဌာနပရေင်ပညာကောန်ဂကူမန်)
# နာဲသိုက်ဆာန် (ကွးဘာတက္ကသိုလ် ထာင်ဝါန်)
# မာံလက္ခဏ (လအီမန်)
# မာံမန်ရံင်မန် (ကွးဘာ နူဍုင်လ္ဂုင်)
# နာဲဗဳထဝ် မန်ဇြာ (ညးမကော်ကောံဓရီု)
# မာံဃံင် (ကွးဘာတက္ကသိုလ်) ဇာတိကွာန်ဒူရာ
# မင်ဗၠာဲလအီမန် (ခေတ္တ မလေရှာ) ဇာတိကွာန်ကြေဝ်ဏာ
# မာံဓရ်အံင်ဇျာန် 

(တင်စၟတ် ယၟုမၞိဟ်မတိုန်စိုပ်လ္ၚဵုတအ်ဂှ် ဟွံဂွံစၟတ်သမ္တီလဝ်နွံရ။ တုဲပၠန် ကောံဓရီုလပံက်တြင်တုဲ လၟိဟ်မၞိဟ် ဟွံဒှ်ဒၟံင် ဒတန်။ ကောံဓရီုဝွံ သီုဗလးလဝ် လမ္လတ် (live) နကဵုမုက်လိက်ဝှုက်ဗော် တရဴအအာ ကီုတုဲ မၞိဟ်ၜိုတ်မွဲကၠံတၠ ဗဵုဒၟံင်ကီုရ။ တုဲပၠန် သီုဖအိုတ် မၞိဟ်ဗဵုလဝ် ၜိုတ် မွဲလက်ပိလ္ၚီ)

==ကဏ္ဍ မချပ်ဂၞန်==
===ပဒတန် လိက်စၟတ်သမ္တီ ကောံဓရီု မတုဲကၠုင်။===
စပ်ကဵုတင်ဏအ် သွက်ဂွံပလေဝ်ဗပေင် ဟွံမဲတုဲ ပဏာဒတန်။

=== ကလေင်သ္ၚေဝ်ဂၠေပ် သၞောဝ်လဒက်ပတန် အေန်သတဳကျုတ် ဘာသာမန်===
နာဲဗဳထဝ်မန်ဇြာ ဗှ်ထ္ၜး ကေုာံ ပသောင်ကလး သၞောဝ်လဒက်ပတန် ဂကောံ မွဲပိုဒ်တုဲမွဲပိုဒ်။

စပ်ကဵု သၞောဝ်လဒက်ပတန်ဂကောံဂှ် ပ္ဍဲကဵု တင်ရန်တၟအ်ဂကောံဂှ် စၞး မစကာလဝ် ဝေါဟာရ ဇၞော်မောဝ်၊ မအရေဝ် "မောဝ်" ဂှ် ဒှ်ဒၟံင် အကမ္မကကြိယာ တုဲ စၞးဂှ် သၠာဲကဵု သကမ္မကကြိယာ "ပၟဝ်" မ္ဂး ဂပ်ဝ်ဂၠိုင်၊ မြဴသာ်ဝွံ တၠဂုန်ကေလာသ ပတိုန်ထ္ၜး။ အတိုင်လညာတ် တၠဂုန်သေံဂှ် မၞိဟ်လညာတ်တၞဟ်ခြာ ဟွံမဲတုဲ တုပ်စိုတ် အတိုင်လညာတ် တၠဂုန်ကေလာသ။ 

တုဲပၠန် ပ္ဍဲကဵု သၞောဝ်ဘဏ္ဍာဂှ် ထပ်စုတ်လဝ် "ညးမကေတ်လဝ် တာလျိုင်ဒါရာ်တာဂှ် လုပ်ကေတ်တာလျိုင် နဒဒှ် ညးမဂိုင်ဒေပ်သြန် ဟွံဂွံ"။ နာဲဗဳထဝ်မန်ဇြာ ရ ကလေင်ပတိုန်ထ္ၜး။ စပ်ကဵုတင်ပတိုန်ထ္ၜးဏအ် မၞိဟ်လညာတ်တၞဟ်ခြာ ဟွံမဲတုဲ တုပ်စိုတ် အတိုင်လညာတ်နာဲဗဳထဝ်မန်ဇြာ။

စပ်ကဵုသၞောဝ်ဏအ် ပတိုန်ထ္ၜးလညာတ် ကေုာံ ကလးဗီုမဗၟံက်ရုပ်ရဴကမၠောန်တအ်တုဲ သီုဖအိုတ် ဒးကေတ် အခိင် ပွိုင် ၆၀ မိနေတ်။ တင်မပတိုန်ထ္ၜးလဝ်တအ် ပလေဝ်တုဲမ္ဂး သၞောဝ်ဝွံ ပဏာဒတန် ပ္ဍဲကောံဓရီုဏအ်။ 

=== ရုဲစှ် ညးတာလျိုင် ===

နကဵုကောံဓရီု ညာတ်ကေတ် ပ္ဍဲကဵု အေန်သတဳကျုတ်ဝွံ မၞိဟ်ဗွဲသၟဝ်ဝွံ ရုဲစှ်လဝ် မၞိဟ်ဗွဲသၟဝ်ဝွံ ပ္ဍဲဂကောံစၟိန်ပြမာန် ရ။ 

* တၠဂုန်ကေလာသ (အစာလိက် တိုက်လိက်မန်ဒယှ် ဘာကၠအ်ပၞဟ် ဍုင်မုဟ်ဍုင်)
* နာဲဗညာအံင် (အစာပရိုင်၊ သၟာဂဳတ၊ ညးချဳဓရာင် သွက်အခေါင်ဂကူမန်)
* နာဲသုန်ဓန် (တၠပညာအရေဝ်ဘာသာမန်၊ ညးချဳဓရာင် သွက်အခေါင်ဂကူမန်)
* နာဲရတ်တၟး (ဌာနပရေင်ပညာ ကောန်ဂကူမန်)
* နာဲသက်လောန် (တၠပညာ အရေဝ်ဝေါဟာရမန်၊ ညးမခၞံလဝ် အဘိဓာန်မန် ဗၟာ)
* နာဲကြက်ဂကူ (သကိုပ်တာလျိုင် အစဳအဇန်လျးဂကူမန်၊ ဂကောံသင်ဗလိုက်ခရေတ်ယာန်မန်)
* နာဲဓရ်အံင်ဇျာန် (ညးသၟတ် မစိုန်သကီု လပါ်လိက်အရေဝ်ဘာသာနာနာ) 

ပ္ဍဲကောံဓရီုဂှ် နာဲသုန်ဓန်၊ နာဲရတ်တၟး၊ နာဲသက်လောန်၊ နာဲကြက်ဂကူ ဟွံဂွံတိုန်စိုပ်တုဲ သွက်ဂွံရုဲစှ် နကဵုမာဲ ညးလဵု မဂွံခပတိုန် နဒဒှ် ဥက္ကဌ ကေုာံ ဒု-ဥက္ကဌဂှ် ဖန်ဟွံဂွံရ။ ဟိုတ်ဂှ်ရ ဖျေဟ်သ္ဂုတ်သွာတ် နကဵု ဒါရာ်တာအေန်သတဳကျုတ် ညံင်ဂွံကေတ်အဆက် ကုညးထပှ်တၠ ဗွဲလတူဝွံတုဲ ပ္ဍဲကဵု နကဵု ညးထပှ်တၠဂှ် ညးတအ်ရုဲစှ်ပတိုန် ဥက္ကဌ ကေုာံ ဒု-ဥက္ကဌ ကေတ်တ်ရ။ 

===ကောန်ဂကောံဂမၠိုင် ===
ကုညးမတိုန်စိုပ် ကောံဓရီုတအ် သၟာန်ပၟိက်ဆန္ဒပူဂိုလ်ညးတုဲ ညးဗွဲသၟဝ်ဝွံ မိက်ဂွံယိုက်ဂၠေင် နဒဒှ် ကောန်ဂကောံအိုတ်ရ။
# တၠဂုန်အဇ္ဇ (တရဴအအာ)
# နာဲအံင်ရတ်မန် (ဌာန ပရေင်ပညာကောန်ဂကူမန်)
# တၠဂုန်ဇဝန (ဇိုင်ကျာ်၊ ဘာမန် တာဝတိံသာ)
# မာံဃံင် (ကွးဘာတက္ကသိုလ်) ဇာတိ ကွာန်ဒူရာ
# မင်ဗၠာဲလအီမန် (ခေတ္တမလေရှာ) ဇာတိ ကွာန်ကြေဝ်ဏာ
# မာံသိုက်ဆာန် (ဇာတိ ကွာန်နာင်သၠုင်)
# နာဲမန်ရံင်မန် (ဍုင်လ္ဂုင်)

===နာယက===
နကဵု နာဲမန်သဵုနဲ ကဵုဗစိုပ်လဝ် ဒဒှ်ရ ပၠုပ်စုတ် နာဲအံင်ဇၞး (ဥက္ကဌ ဂကောံအစာကၞေဟ်မန်) ပ္ဍဲကဵု ဂကောံဗေါဒ် မွဲတၠ၊ ဂှ် ရံင်ကဵု ဂုဏ်သိက္ခာညးနာနာသာ်တုဲ နာဲအံင်ဇၞးဂှ် ကြိုက်တန် ကုဌာန္တရ နာယက တုဲပိုယ်တအ် ထ္ၜုတ်ပတိုန်ညး နဒဒှ် နာယက အေန်သတဳကျုတ်ဝွံရ။ 



နာဲဗဳ



# လးပရေင်ကမၠောန်ဂမၠိုင်။
သ္ၚေဝ်ဂၠေပ် သၞောဝ်လဒက်ပတန် အေန်သတဳကျုတ် ဘာသာမန် (ဗီုမဂွံဒက် ဂကောံ)

===လညာတ်ဂမၠိုင် မဆေင်ကဵု လဒက်ပတန်ဂကောံ===
နာဲဗဳထဝ် မန်ဇြာ -<br>
ပသောင်ကလး ဗီုမဒက်ပတန် ဂကောံ။ ဒုင်သဇိုင် ကုသွဟ် နူကောံဓရီု မတုဲကၠုင်တုဲ ဗီုပြင် လဒက်ပတန် အေန်သတဳကျုတ်ဏအ်ဂှ် ပါဲနူ ကောန်ဂကောံ ကေုာံ ဒါရာ်တာမွဲတၠတုဲ ဇၞော်ဖလှဲပတိုန်လဝ် ဂကောံဗောဒ်ဂမၠိုင်။ ဂကောံဗောဒ်ဂှ် ဒက်ပတန်လဝ် နကဵုမၞိဟ်စၞး နူဌာန၊ ဂကောံ၊ ကေုာံ နကဵု ပူဂိုလ်တၠပညာ၊ တၠဓန၊ ကေုာံ ညးမၞုံကု ကြဳဇှ် အယောဂုဏ်တအ်ရ။ 

နာဲဗညာအံင် -<br>
ပ္ဍဲကဵု ဂကောံဗောဒ်ဂှ် ကလေင်ရုဲစှ်ပတိုန် ညးပၠတရဴကမၠောန်/ သဘာပတိ မၞိဟ်ၜိုတ်မသုန်တၠ။ ဂကောံညးပၠတရဴကမၠောန်ဂှ် ဒှ်မၞိဟ်မပကင်ရင် မင်မဲအာ ဂကောံ။ 

နာဲသုန်ဓန် -<br>
ပ္ဍဲကဵု ဂကောံဗောဒ်ဂှ် ညံင်ဂွံပါလုပ် နူကဵုဌာနနာနာ၊ ဂကောံနာနာဂှ် ပံက်လဝ်ကဵုတြင်။ ဆဂး မၞိဟ်ကၠောန်ကမၠောန်ဂှ် ဒးဒှ်မၞိဟ် ဂကောံသုတေသနတအ်ဂှ်ရ။ ဒါရာ်တာဂှ် ဒးကၠောအ်ဍ ကဵု ဂကောံဗောဒ်ဂှ်ကီု သီုကဵု ဂကောံသုတေသနဂှ် ယဝ်ရဒှ်မာန်မ္ဂး ခိုဟ်။ ဂကောံဗီုဏအ်ဂှ် ပ္ဍဲဍုင်သေံ ညးကဵုလဝ်ယၟု “ရာဇ်ပဏ္ဍိတ်သဓာန်” မဂွံအဓိပ္ပါယ် ဂကောံတၠပညာသၟိင်ဨကရာဇ်တုဲ သဘာပတိဇၞော်အိုတ်ဂှ် ဒှ်ဨကရာဇ်တုဲ အဝဵုသြဇာဂကောံစိုပ်တရဴ။ နကဵုပိုယ်လေဝ် ပ္ဍဲကဵု ဂကောံသဘာပတိဇၞော်အိုတ်ဂှ် ကလိဂွံ ညးမနွံကဵု အယောဂုန်ဇၞော် နူကဵု ဍုင်မန်ပိုယ်တေအ်မ္ဂး ခိုဟ်ဂၠိုင်ရ။ 

နာဲရတ်ဂကူ /အစာဇြေ -<br>
ဒးဂၞပ် လတူလညာတ် မပံက်လဝ်တြင် ပ္ဍဲဂကောံဗောဒ်၊ ပ္ဍဲကဵုဗောဒ်ဂှ် ယဝ်ရမၞိဟ်ဂၠိုင်မ္ဂး ဒးစွံလဝ် မၞိဟ်အာက္ဍိုပ်၊ မဒှ်မၞိဟ်မကဵုကသပ်၊ မဒှ်မၞိဟ်မပၠတရဴ။ ဥပမာ ကာလ ဒါရာ်တာ ပတိုန်လိက်ဒုင်စဳရေင်မ္ဂး ပအဓိက ကုမၞိဟ်မအာက္ဍိုပ်တအ်တုဲ ပတိုန်ဒုင်စဳရေင်။ နကဵု ဂကောံပၠတရဴဏအ် ကလေင်ပကင်ရင်အာ ဒါရာ်တာ (ဝါ) ဂကောံ။ ပ္ဍဲကဵု ဂကောံသဘာပတိ/ညးပၠတရဴဂကောံ မၞိဟ်မစိုန်သကီု လပါ်လိက်အရေဝ်ဘာသာမန်တအ်လေဝ် ဒးနွံကီု၊ ကာလဂှ်ဟေင် ညးတအ် ဂွံပၠတရဴ ကေုာံ မင်မဲဂကောံမာန်။ 

===ကိစ္စဗမံက်ရုပ်ရဴကမၠောန်===

နာဲရတ်ဂကူ/အစာဇြေ -<br>
အရေဝ်ဝေါဟာရမန်ဂှ် ဂၠိုင်တိုန်ဒၟံင်ဟွံသေင် အောန်စှ်ေဒၟံင်။ ဟိုတ်ဂှ်ရ ပရေင်ကမၠောန် အေန်သတဳကျုတ်ဏအ် ပိုယ်ဒးဖန် ညံင်ဂွံဗၟံက်ရုပ်ရဴပြဟ်ဟ်။ သၞောဝ်ဗီုလဒက်ပတန်ဂကောံဂှ် ရံင်ကဵုအကာဲအရာတုဲ ဆက်ဗပေင် ပလေဝ်ဗက်အာ။ ပ္ဍဲကဵုပိုယ်လေဝ် ဂကောံကၠာဲဘာသာ ချိုတ်တ်ပၠိုတ်တ် ဒးနွံမွဲ။ ကာလဂှ်ဟေင် ဝေါဟာရမန် ဂွံလှဲလးကၠုင်။ 

တၠဂုန်ကေလာသ -<br>
တၞဟ်န ကမၠောန်ဂွံစိုပ်တရဴပြဟ်တုဲ မိက်ဂွံရုဲစှ်ပတိုန် ဒါရာ်တာ ပြဟ်ဟ်။ ကာလဂှ်ဟေင် ကမၠောန်ဂွံမံက်တိုန်ပြဟ်ညိ။ 
(လတူလညာတ် တၠဂုန်ကေလာသဂှ် နာဲဗညာအံင်၊ နာဲရတ်ဂကူ၊  နာဲကြက်ဂကူ၊ နာဲတိထဝ်၊ တုပ်စိုတ်)

==တင်သ္ဂုတ်သွာတ်ဂမၠိုင်==
စပ်ကဵု လဒက်ပတန်ဂကောံဂှ် ပ္ဍဲကဵု ဂကောံဗောဒ်ဂှ် ဒးနွံကဵု ဂကောံသဘာပတိ မသုန်တၠ။ ဂကောံသုတေသန(တအ်)ဂှ် နွံကဵု ဒါရာ်တာမွဲတၠ။ နကဵု ဒါရာ်တာဂှ် ဒှ်မၞိဟ် မဆက်စၠောအ် ဗ္ဂေတ်စက် အကြာဂကောံၜါ ညံင်ဂွံဒှ်မွဲဒြဟတ်။

'''ရုဲစှ် ဒါရာ်တာ -'''<br>
ညးမတိုန်စိုပ်တအ် တုပ်စိုတ် သွက်ဂွံ ခပတိုန် နာဲဗဳထဝ်မန်ဇြာ နဒဒှ် ဒါရာ်တာ စဵုကဵုစိုပ် ကောံဓရီုဇၞော် အခိင်ဂတတေအ်။ 

နူတ္ၚဲဏအ် ဂတဏအ် ၜါသတ္တဟမ္ဂး ကလေင်ဆဵု ရေင်သကအ် မွဲဝါပၠန်။  
ပ္ဍဲကောံဓရီုဂတဂှ် သွက်ဂွံရုဲစှ် မၞိဟ်စၞးဂကောံဗောဒ်ဂမၠိုင်၊ အကြာဏအ် ဗိုင်ဆဝ်ဗ္ၚုဟ် ညးမိက်ဂွံပါလုပ်။ တုဲပၠန် ညးဂှ်မွဲ ပိုယ်ဂွံခပတိုန် နဒဒှ် သဘာပတိဇၞော်အိုတ်ဂှ် ဗိုင်ချပ်လဝ်။ 

ပါဲနူဂှ်ပၠန် ညံင်ဂွံချပ်ဂၞန် ပ္ဍဲသွာင်ဗၟံက်ရုပ်ရဴကမၠောန် ဥပမာ သွာင်တြာဲဘာသာ၊ ဂကောံသုတေသနဝေါဟာရမန်၊ သွာင်ခၞံဝေါဟာရမန်။ 

==ဂလာန်တင်ဂုန်==
-	ကောံဓရီု နကဵု Zoom ဝွံ နူကဵု တရဴအအာ ဒုင်လဝ်ပစ္စယ်။ 

===ညးမချူစၟတ်သမ္တီကောံဓရီု===
နာဲဗဳထဝ်မန်ဇြာ 

[[ကဏ္ဍ:အေန်သတဳကျုတ်ဘာသာမန်]]
