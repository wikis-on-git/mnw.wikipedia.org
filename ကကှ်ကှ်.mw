[[ဝှာင်:Fish-Drying_Barn.jpg|right|thumb|ကွာန်တမ္ၚာ မစဲဒၟံင်က ပ္ဍဲတ္ၚဲ – [[Vincent van Gogh|Van Gogh]] 1882]]
ကထနေက် ဂှ် ယဝ်ရစွံလဝ် အတိုင်ဂှ်မ္ဂး ခြာဟွံလအ် အုဲအာ ဗွဲမလောန်သွာမာန်ရ။ မစဲဗကှ်ဂှ် ဒှ်နဲကဲ မပတိတ်ဍာ်တုဲ ဂွံစွံစၞ အခိင်လအ်အ်မာန်ရ။ နကဵု နဲမစဲဗကှ် ပတိတ်ဍာ် နူကဵုစၞဂှ် ရန်တၟအ် ညံင်အနုဇဳဝဂမၠိုင် ညံင်ဟွံဂွံဂျိုင်တိုန် ပ္ဍဲကဵုစၞတုဲ စၞဂှ် ညံင်ဟွံဂွံအုဲလီုရ။ ဟိုတ်စၞဂမၠိုင် မဂွံအုဲ မဂွံအုတ်ဂှ် ဟိုတ်နူကဵု အနုဇဳဝ (စၟဍောတ်တ်သောဲသောဲ) တအ် ဂျိုင်တိုန် ပ္ဍဲကဵု စၞတအ်ဂှ်တုဲ အနုဇဳဝတအ် စစၞတအ်ဂှ်ရ။ အနုဇဳဝတအ် ဂွံဂျိုင်တန်တဴမာန်ဂှ် ဍေဟ်နွံပၟိက် ဍာ်ရ။ ဍာ်မနွံ ပ္ဍဲအရာမွဲမွဲဂှ် ပ္တိတ်ထောအ် နကဵု နဲ မအသ္ၚဲ ပ္ဍဲကျာ၊ မစဲ ပ္ဍဲတ္ၚဲ၊ ဂဒဵုကဵုယက်တအ်ရ။ 

နကဵု အခိင်တမၠာတေအ်ရ ကဂှ် ညးတအ် ဂိုင်ဒေပ်လဝ် နကဵုနဲ မစဲဗကှ်၊ နကဵုနဲဂဒဵု ကေုာံ နကဵုနဲမဂွပ်။ နဲကဲတြေံအိုတ် ဗီုမဂိုင်ဒေပ်ကဂှ် ဒှ်နဲ ကဵုဍေဟ်ကှ်အာ နကဵုကျာ ဟွံသေင်မ္ဂး နကဵုတ္ၚဲရ။ နဲကဲမဂိုင်ဒေပ်က နကဵုကကှ်ကှ်ဂှ် ဒှ်နဲကဲတြေံတြဟ်မွဲတုဲ ကကှ်ကှ်ဂှ် စွံဂွံ ဂၠိုင်ကဵုသၞာံရ။ တုဲပၠန် နဲကဲဂှ်လေဝ် ဒှ်နဲကဲ မလောဲသွာတုဲ ဟွံဒးအိုတ် င္ၚုဟ်မးဂှ်ရ နကဵု သၟာတမ္ၚာတအ်ကီု သီုကဵု နကဵု ပ္ဍဲသ္ၚိကၟိန်မွဲမွဲဂှ် ကၠောန်ကၠုင်ဒၟံင် စဵုကဵု တ္ၚဲဏအ်ရ။ 

== မဂၠိုင်ကဵုနဲ ==
[[ဝှာင်:Hjell-oversikt.arj.jpeg|right|thumb|ကနေဝ်က ပ္ဍဲဍုင်နဝ်ဝေ၊ ဗီုမစဲဗကှ်က။ ]]
[[ဝှာင်:Fish_drying_in_the_sun_poisson_seche_Madagascar.jpg|thumb|ကသဴ မစဲဗကှ်ဒၟံင် ပ္ဍဲတ္ၚဲ ပ္ဍဲ မဒဂါသကာ (Madagascar)]]
[[ဝှာင်:Assorted_dried_fishes.JPG|thumb|ကကှ်ကှ် နာနာသာ် ပ္ဍဲကဵုဖျာ မဏိပူရ်၊ အိန္ဒိယ။ ]]
စပ်ကဵု ကကှ်ကှ်တုဲ အတိုင်ရာသဳဍုင်မန် မဒှ်ဒေသကမ္တဴတုဲ မစဲဗကှ် နကဵုတ္ၚဲဖအိုတ်ရ။ ဒုင်သဇိုင် ကုဗီုမကၠောန်လဝ် ကဂှ်တုဲ ကော်စ တၞဟ်ခြာ နွံကီုရ။ အရာသီုဖအိုတ်ဂှ် ဖန်လဝ် ညံင်ဂွံကှ်ပြဟ်၊ ၜဵုဂွံလုပ်ကၠောအ်ပြဟ်ရ။ ကသၟတ် ကေုာံ ကထပှ်ေပှ်ေ ဗီုကဵု ကကၠာ်၊ ကလတာ်ကၠဵုဂှ် ကရေက်ဗုင် ပ္တိတ်ထောအ် ဗုင်အိက် စုတ်ၜဵုတုဲ စဲအတိုင်ဂှ်ရ။ ကာဇၞော်ညိ ဖျုန်တီုမ္ဂး ညးပါ်ကရေက် လပါ်စးတုဲ စဲဗကှ်အတိုင်ဂှ်မ္ဂး ညးကော်စ ကသဴ။ ယဝ်ရ ဇၞော်ဇၞော် ကရေက်လပါ်စးတုဲ ကလေင်ရေဲထောအ် ဍောတ်တ်ပၠန်ဂှ် ညးကော်စ ကကရေဲ။ 

ယဝ်ရ ရံင်နကဵုအခိုက်မၞိဟ်ဂၠးတိ ဍုင်နာနာမ္ဂး ကကှ်ကှ်ဂှ် နွံၜါဂကူ ညးကော်စ ဗီုအင်္ဂလိက် Stockfisk ကဵု Clipfish ။ 

=== Stockfish ===
Stockfish ဂှ် ဒှ်ကကှ်ကှ် မဟွံစုတ်လဝ်ၜဵု၊ မဗကှ်လဝ် နကဵုကျာလမုဟ်။ နဲကဲဏအ်ဂှ် ပ္ဍဲဒေသ ဇြောမ်လမုဟ် (ဒေသဂံက်ဂံက်) ဗီုကဵု ဍုင်နဝ်ဝေ၊ ဍုင်အာက်သလာန် တအ်ဟေင် ကၠောန်ဂွံရ။ မုဟိုတ်ရောမ္ဂး ဒေသတအ်ဂှ် ဂံက်လောန်တုဲ အနုဇဳဝဂျိုင်တန်တဴ ဟွံမာန်၊ ကဂှ် ဒးကျာ ဍာ်မနွံ အပ္ဍဲကဂှ် သ္ၚဲအိုတ်တုဲ ကှ်မာန်ရ။ 

=== Clipfish ===
Clipfish ဂှ် ကိုပ််ကၠာ ဟွံစဲဗကှ်ဂှ် ကြပ်လဝ်ကဵုၜဵု မွဲလစုတ်ကၠာရ။ နကဵုနဲကဲဏအ်ဂှ် ဂကူပဝ်တူဂြဳတအ် ကဂှ် ဂွပ်လဝ် ကဵုၜဵု ၂-၃ သတ္တာဟတုဲ ပ္တိတ်စဲရ။ ဆဂး နကဵု အခိုက်ဒေသမန်မ္ဂး ယဝ်ရဂွပ်လဝ်လအ်မ္ဂး ကဂှ် ဂွံသၟူအာဲတုဲ ညးဂွပ်စွံ ဆပွိုင် နာဍဳညိညလေဝ်နွံရ။ ပ္ဍဲဒေသ ဇြောမ်လမုဟ် ဗီုကဵုဍုင်မန်ပိုယ်ဂှ် ပ္ဍဲအခိင်လလအ် ဍာ်မနွံ အပ္ဍဲက ဂွံသ္ၚဲအိုတ်ဂှ် အနုဇဳဝကတဵုဒှ် အပ္ဍဲကမာန်ဒၟံင်တုဲ ကမလေပ်အုဲမာန်ရ။ ၜဵုဂှ်လေဝ် ပကဵု ညံင်အနုဇဳဝ ဟွံဂွံဂျိုင်တိုန် ပ္ဍဲကမွဲနဲကီုရ။  

==ပရေင်ထတ်ယုက်==
ကဂှ် ဟိုတ်မနွံကဵု ဓါတ်ပြဝ်တိန် (Protein) နာနာသာ် တုဲပၠန် နွံကဵု ဂရိဟ်ဇမၠိင် ကၠေင်အသိဒ် သြမေဂါ၃ (long-chain omega 3 fatty acids)တုဲ ပခိုဟ်ကဵု ပရေင်ထတ်ယုက်မၞိဟ်မစတအ်ရ။<ref>{{cite web |url=https://www.matis.is/media/matis/utgafa/Skyrsla_32-07.pdf |title=Dried fish as health food, Matis ohf Report Summary |publisher=open|format=Matis |access-date=24 February 2021}}</ref> ကဂှ် စဲဗကှ်ထောအ်တုဲ ဓါတ်ဗြဝ်တိန် ကေုာံ ကၠေင်အသိဒ်သြမေဂါ၃ တအ်ဂှ် သှ်ေဒၟံင် ဂလိုင်ဏီရောဂှ် တၠပညာတအ် လ္ၚတ်တုဲ ဂွံဆဵုကေတ် ပ္ဍဲကဵု ကကှ်ကှ်တအ်ဂှ် ဓါတ်ပြဝ်တိန် မနွံကဵု ဍာ်ဒကေဝ်သမၠုင်၊ ကၠေင်မကိတ်ညဳကဵု ပရေင်ထတ်ယုက် မပ္တံကဵု ဂရိဟ်ဇမၠိင် ကၠေင်အသိဒ် သြမေဂါ၃ (long-chain omega-3 fatty acids) ဗီုကဵု ကၠေင်eicosapentaenoic acid (EPA) ကေုာံ ကၠေင်docosahexaenoic acid (DHA))တအ် ပါဲနူဂှ်တုဲ ဓါတ်အဟာရတၟေင် မပ္တံကဵု ဓါတ် ဣသြဒေန် (iodine) ဓါတ်ဇြိန်/သောတ် (zinc)၊ ဓါတ်ဗရိုတ် (copper)၊ ဓါတ်သေလေနိယာံ (selenium) ကေုာံ ဓါတ်ကာလ်သဳယာံ/ဓါတ်ခပဵု (calcium) တအ် နွံဗွဲမဂၠိုင်ရ။ ဟိုတ်ဂှ်ရ ကကှ်ကှ်ဂှ် ဒှ်စၞ မကိတ်ညဳကဵု ပရေင်ထတ်ယုက်မွဲရ။<ref>{{cite web|url=https://www.tandfonline.com/doi/abs/10.1080/87559129.2020.1737708 |title=Dry Fish and Its Contribution Towards Food and Nutritional Security |publisher=open|format= Food Reviews International |access-date=24 February 2021}}</ref>

== ဗီုရုပ်ဂမၠိုင် ==
<gallery class="center">
ဝှာင်:COLLECTIE TROPENMUSEUM Vrouwen tijdens het drogen van vis TMnr 20018454.jpg|ညးဗြဴ စဲဒၟံင်က ပ္ဍဲအေန်ဒဝ်နဳရှာ၊ ၁၉၇၁
Shop of Dried fish (12).jpg|ဖျာကကှ်ကှ် ပ္ဍဲဖျာကောက်၊ ဗင်္ဂလာဒေသ်
ဝှာင်:Stockfisch in Iceland 2005.JPG|ကသ္ၚဲဒၟံင်က (stockfish) ပ္ဍဲ အာက်သလာန် (Iceland)
ဝှာင်:Carlb-nfld-codflakes.jpg|Platforms, called [[fish flake]]s, where cod dry in the sun before being packed in salt
ဝှာင်:Malpe(24-1-08).JPG|စဲဗကှ်ဒၟံင်က မဂွပ်လဝ် နကဵုၜဵု ပ္ဍဲသၞေဟ်မလ်ပေ (Malpe Harbour)
ဝှာင်:North carolina algonkin-essen02.jpg|Equipment for curing fish used by the [[Algonquian peoples|Algonquin]]
ဝှာင်:Shutki maach.jpg|ဖျာကကှ်ကှ် ပ္ဍဲကောလကတ္တာ၊ အိန္ဒိယ
ဝှာင်:Dry fish in the street.jpg|ပ္ၚာန်ဖၞံ ကေုာံ ကကှ်ကှ် ပ္ဍဲဟံင်ကံင်
</gallery>
 

== နိဿဲ ==
{{Reflist}}

* {{Cite book|last=Grandidier|first=A.|title=Guide de l'immigrant à Madagascar|publisher=A Colin et cie|location=Paris|year=1899|url=https://books.google.com/books?id=ZxbgAAAAMAAJ|language=fr}}
* Kurlansky, Mark (1997). ''Cod: A Biography of the Fish That Changed the World''. New York: Walker. {{ISBN|0-8027-1326-2}}[[ISBN (identifier)|ISBN]]&nbsp;[[Special:BookSources/0-8027-1326-2|0-8027-1326-2]].
[[ကဏ္ဍ:BEHM]]
